---
title: Lezione (2025-05-22)
---

# Statistica inferenziale

Il campione si identifica con una famiglia di variabili aleatorie
$X_{1}, \ldots, X_{n}$ indipendenti e con stessa distribuzione, le cui funzioni
pdf/pfm dipendono da un parametro $\theta$ o $\phi(\theta)$.

**Problema**: come usare il campione per determinare $\theta$ o una sua
funzione?

Consideriamo un campione $X_{1}, \ldots, X_{n}$ con distribuzione che dipende da
$\theta$. Sia $T = t(X_{1}, \ldots, X_{n})$ una variabile aleatoria in funzione
di $X_{1}, \ldots, X_{n}$. Diremo che $T$ è uno **stimatore** della funzione
$\psi(\theta)$ se, osservato il campione $x_{1}, \ldots, x_{n}$, possiamo
utilizzare $t(x_{1}, \ldots, x_{n})$ al posto di $\psi(\theta)$.

Consideriamo il caso in cui $\psi(\theta) = \mathbb{E}[X]$ e vogliamo trovare
una statistica $T$ che stimi il valore vero della funzione. Possiamo usare:

- $T_{1} = t(X_{1}, \ldots, X_{n})$ dove $t(x_{1}, \ldots, x_{n}) = x_{1}$;
- $T_{2} = t(X_{1}, \ldots, X_{n})$ dove
  $t(x_{1}, \ldots, x_{n}) = \sum_{i} x_{i}$;
- $T_{3} = t(X_{1}, \ldots, X_{n})$ dove
  $t(x_{1}, \ldots, x_{n}) = \frac{1}{n} (\sum_{i} x_{i})$;
- $T_{4} = t(X_{1}, \ldots, X_{n})$ dove
  $t(x_{1}, \ldots, x_{n}) = \sqrt[n]{\prod_{i} x_{i}}$;

**Problema**: ognuna delle statistiche precedenti è uno stimatore, come possiamo
scegliere quello più corretto?

- Uno stimatore $T$ per la media si dice **corretto** o non distorto se per
  $\forall\ \theta$ vale $\mathbb{E}[T] = \psi(\theta)$. $T_{1}$ e $T_{3}$ sono
  stimatori corretti.
- Uno stimatore si dice **consistente** se $\lim_{n \to \infty} Var[T] = 0$. Più
  grande è il campione, più si riduce l'incertezza. $T_{3}$ è l'unico stimatore
  consistente.

## Leggi normali

Nel caso in cui abbiamo un campione di
$X_{1}, \ldots, X_{n} \sim N(\mu, \sigma^{2})$.

**Problema**: trovare uno stimatore per la varianza $\sigma^{2}$.

- Nel caso in cui la media sia nota:

  $$
  T_{1} = \frac{1}{n} \sum_{i=1}^{n} (X_{i} - \mu)^{2}
  $$

- Quando anche $\mu$ è incognita:

  $$
  S^{2} = \frac{1}{n-1} \sum_{i=1}^{n} (X_{i} - \overline{X})^{2}
  $$

## Stima per intervalli

Un intervallo di confidenza al livello $\alpha$ per la funzione del parametro
$\psi(\theta)$ è un intervallo (aleatorio, perché dipende dalle osservazioni
$X_{1}, \ldots, X_{n}$) $I_{X}$ tale che
$\mathbb{P}(I_{X} \ni \psi(\theta)) = \alpha$.
