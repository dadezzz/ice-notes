---
title: Lezione (2025-03-05)
---

# Probabilità condizionata

Si definisce $\mathbb{P}$ condizionata o subordinata un giudizio di $\mathbb{P}$
che muta visto l'accadere di un nuovo evento.

Siano $A$ e $B$ eventi. Indichiamo la probabilità che avvenga $B$ sapendo a
priori che $A$ è avvenuto come $\mathbb{P}(B|A)$ o $\mathbb{P}_{A}(B)$:

$$
\mathbb{P}(B|A)\ \mathbb{P}(A) = \mathbb{P}(A \cap B)
$$

Quindi se $\mathbb{P}(A) \neq 0$:

$$
\mathbb{P}(B | A) = \frac{\mathbb{P}(A \cap B)}{\mathbb{P}(A)}
$$

## Teorema delle $\mathbb{P}$ totali + $\mathbb{P}$ condizionata

$$
\mathbb{P}(A) = \mathbb{P}(A \cap B) + \mathbb{P}(A \cap \overline{B}) = \mathbb{P}(B)\ \mathbb{P}(A | B) + \mathbb{P}(\overline{B})\ \mathbb{P}(A | \overline{B})
$$

# Eventi stocasticamente indipendenti

2 eventi $A$ e $B$ si dicono indipendenti ($A \perp\!\!\!\perp B$) se e solo se:

$$
\mathbb{P}(A \cap B) = \mathbb{P}(A)\ \mathbb{P}(B)
$$

Oppure, in altri termini, se e solo se $\mathbb{P}(B | A) = \mathbb{P}(B)$ e
$\mathbb{P}(A | B) = \mathbb{P}(A)$.

:::tip In questo caso porre la condizione che un evento accada non ha alcun
effetto sulla probabilità che si verifichi l'altro.

:::

La definizione sopra si può estendere ad un numero illimitato di eventi
indipendenti tra loro.

Siano $A$ e $B$ eventi dipendenti tra loro ($A \not\perp\!\!\!\perp B$), allora
se:

- $\mathbb{P}(A \cap B) < \mathbb{P}(A)\ \mathbb{P}(B)$, gli eventi si dicono
  positivamente correlati;
- $\mathbb{P}(A \cap B) > \mathbb{P}(A)\ \mathbb{P}(B)$, gli eventi si dicono
  negativamente correlati;

# Calcolo delle combinazioni

Quando $S$ è finito, il calcolo si distingue in 6 casi, in base principalmente a
ordine e ripetizioni:

- **Permutazioni semplici**: possibili modi di ordinare totalmente $n$ elementi
  distinti.

  $$
  P_{n} = n!
  $$

- **Permutazioni con ripetizioni**: possibili modi di ordinare totalmente $n$
  elementi, di cui alcuni sono ripetuti 2 o più volte.

  $$
  P_{n}^{r_{1}, \ldots, r_{n}} = \frac{n!}{r_{1}!, \ldots, r_{n}!}
  $$

- **Disposizioni semplici**: raggruppamenti ordinati di $k$ elementi distinti
  estratti tra $n$ elementi distinti, con $n \geq k$.

  $$
  D_{n,k} = \frac{n!}{(n - k)!}
  $$

- **Disposizioni con ripetizioni**: raggruppamenti ordinati di $k$ elementi
  estratti tra $n$ elementi distinti, con la possibilità che un elemento possa
  presentarsi fino a $k$ volte nello stesso raggruppamento.

  $$
  D_{n,k}^{r} = n^{k}
  $$

- **Combinazioni semplici**: raggruppamenti di $k$ elementi distinti estratti
  tra $n$ elementi distinti, con $n \geq k$ e senza tenere conto dell'ordine con
  cui gli elementi si presentano in ogni raggruppamento.

  $$
  C_{n,k} = \binom{n}{k} = \frac{n!}{k!\ (n-k)!}
  $$

- **Combinazioni con ripetizioni**: raggruppamenti di $k$ elementi estratti tra
  $n$ elementi distinti, nei quali uno stesso elemento può ripetersi fino a $k$
  volte e in cui l'ordine di estrazione non viene preso in considerazione.

  $$
  C_{n,k}^{r} = \binom{n+k-1}{k}
  $$
