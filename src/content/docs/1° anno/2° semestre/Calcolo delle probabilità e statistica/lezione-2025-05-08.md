---
title: Lezione (2025-05-08)
---

# Teorema del limite centrale

Siano $X_{1},\ldots,X_{n}$ variabili aleatorie stocasticamente indipendenti con
una Cdf qualsiasi e con media $\mu$ e varianza $\sigma^{2}$. Allora
$Y = \sum_{i} X_{i}$ converge in distribuzione ad una variabile aleatoria
gaussiana $N(n\ \mu, n\ \sigma^{2})$.

Si dice che una successione $\Set{X_{n}}_{n \in \N}$ di variabili aleatorie
converge in distribuzione a $X$ se
$\lim_{n \to +\infty} F_{X_{n}}(x) \to F_{X}(x)$ in ogni punto in cui $F_{X}$
risulta continua.

# Approssimazione normale della Binomiale (Teorema di De Moivre - Laplace)

Una variabile aleatoria $X \sim Bin(n,p)$, con valori di $n$ grandi, ha
approssimativamente la stessa distribuzione di una variabile aleatoria
$S_{n} \sim N(n\ p, n\ p\ (1-p))$.

Standardizziamo $S_{n}$, ovvero
$U = \frac{S_{n} - n\ p}{\sqrt{n\ p\ (1-p)}} \sim N(0,1)$.

$S_{n}$ è il numero di successi che si realizzano in $n$ prove indipendenti e
per ogni $a < b$ risulta che:

$$
\lim_{n \to \infty} \mathbb{P}\left(a \leq U \leq b\right) = F_{U}(b) - F_{U}(a)
$$

:::info L'approssimazione normale risulta valida solo quando $n\ p\ (1-p)$ è
grande, in generale quando è $\geq 10$.

:::

## Correzione di continuità

Quando si approssima una variabile aleatoria discreta come una continua, è
necessario approssimare tutti i valori non discreti che essa può assumere nel
valore $t$. Considererò l'intervallo di valori compreso tra
$[t - \frac{1}{2}, t + \frac{1}{2})$.

Quindi per approssimare una variabile discreta $X$ con una variabile continua
$Y$:

$$
\mathbb{P}(X \leq x) = \mathbb{P}\left(Y \leq x + \frac{1}{2}\right)
$$

$$
\mathbb{P}(x_{1} \leq  X \leq x_{2}) = \mathbb{P}\left(Y \leq x_{2} + \frac{1}{2}\right) - \mathbb{P}\left(Y \leq x_{1} - \frac{1}{2}\right)
$$
