---
title: Lezione (2025-03-20)
---

# Variabili aleatorie congiunte o vettori aleatori

Dato lo spazio di probabilità $(S, \mathcal{A}, \mathbb{P})$ e le variabili
aleatorie $X$ e $Y$, la coppia $(X,Y)$ è detta vettore aleatorio bidimensionale.

:::info Le variabili individuali possono essere di qualsiasi tipo (continue,
discrete, …) ma in questo corso tratteremo principalmente coppie di variabili
dello stesso tipo.

:::

## Cdf congiunta

Possiamo definire la distribuzione congiunta (Cdf congiunta):

$$
F(x,y) = \mathbb{P}((X \leq x) \cap (Y \leq y))
$$

Anche la Cdf congiunta soddisfa la proprietà del limite a destra nella direzione
di ciascuna variabile:

$$
F(x,y) = \lim_{\epsilon \to 0^{+}} F(x + \epsilon, y) = \lim_{\epsilon \to 0^{+}} F(x, y + \epsilon)
$$

Valgono inoltre:

- $\displaystyle \lim_{x \to -\infty} F(x,y) = 0$ e
  $\displaystyle \lim_{y \to -\infty} F(x,y) = 0$
- $\displaystyle \lim_{(x,y) \to (+\infty, +\infty)} F(x,y) = 1$

$\mathbb{P}(x_{1} < X \leq x_{2}) \cap \mathbb{P}(y_{1} < Y \leq y_{2}) = F(x_{2}, y_{2}) - F(x_{1}, y_{2}) - F(x_{2}, y_{1}) + F(x_{1}, y_{1})$
rappresenta la probabilità di essere dentro ad un rettangolo di con diagonale
che va da $(x_{1},y_{1})$ a $(x_{2}, y_{2})$.

<!-- ![](uploads/95e5342c-9c9b-4504-8588-8372b290017a/076e1f90-9413-4380-b623-d31e04ee3439/Screenshot_20250330_143952.png " =418x257") -->

## Cdf marginali

Le Cdf marginali di $(X,Y)$ sono definite:

- $F_{X}(x) = \mathbb{P}(X \leq x) = F(x, +\infty)$
- $F_{Y}(y) = \mathbb{P}(Y \leq y) = F(+\infty, y)$

In pratica si ignorano i valori delle variabili che non ci interessano portando
la loro probabilità a $1$.

Inoltre:

- per Cdf continue, le pdf marginali sono:
  - $\displaystyle f_{X}(x) = \int_{-\infty}^{+\infty} f(x,y)\ dy$
  - $\displaystyle f_{Y}(y) = \int_{-\infty}^{+\infty} f(x,y)\ dx$
- per Cdf discrete, le pmf marginali sono:
  - $\displaystyle P_{X}(x) = \sum_{y_{i}} P(x, y_{i})$, si fissa la $x$ e si
    sommano tutte le $y$.
  - $\displaystyle P_{Y}(y) = \sum_{x_{i}} P(x_{i}, y)$, si fissa la $y$ e si
    sommano tutte le $x$.

:::warning Dalla funzione congiunta si possono sempre ricavare le marginali ma
non viceversa.

L'unico caso in cui una funzione congiunta si può ricavare dalle marginali è
quando le componenti del vettore sono indipendenti.

:::

## Variabili aleatorie indipendenti

Siano $X$ e $Y$ variabili aleatorie e siano $D_{X}$ e $D_{Y}$ sottoinsiemi degli
insiemi di definizione di $X$ e $Y$, allora $X$ e $Y$ sono stocasticamente
indipendenti se:

$$
\forall\ D_{X}, D_{Y},\ \mathbb{P}(X \in D_{X}) \cap \mathbb{P}(Y \in D_{Y}) = \mathbb{P}(X \in D_{X})\ \mathbb{P}(Y \in D_{Y})
$$

In particolare, se $D_{X} = (X \leq x)$ e $D_{Y} = (Y \leq y)$, allora se
$F(X,Y)$ è una Cdf congiunta e valgono:

- $F(X,Y) = F_{X}(x)\ F_{Y}(y)$
- se Cdf è continua, $f(x,y) = f_{X}(x)\ f_{Y}(y)$.
- se Cdf è discreta, $P(x,y) = P_{X}(x)\ P_{Y}(y)$.

## Probabilità condizionata per variabili aleatorie continue

Per variabili aleatorie continue la probabilità condizionata è definita:

$$
f(x|y) = \frac{f(x,y)}{f_{Y}(y)} \quad f(y|x) = \frac{f(x,y)}{f_{X}(x)}
$$
