---
title: Lezione (2025-04-03)
---

# Modelli di variabili aleatorie discrete

## Bernoulliana

$$
X \sim Be(p)
$$

Consideriamo un esperimento il cui esito è binario. Diremo variabile aleatoria
di Bernoulli una variabile che assume valore 1 nel caso esso abbia esito
positivo, e valore 0 nel caso l'esito sia negativo, ossia:

$$
P_{X}(x) = \begin{dcases} X = 0 \implies 1 - p \\ X = 1 \implies p \\ P \neq 0 \land P \neq 1 \implies 0 \end{dcases}
$$

- $F_{X}(X) = \begin{dcases} x < 0 \implies 0 \\ 0 \leq x < 1 \implies 1 - p \\ x \geq 1 \implies 1 \end{dcases}$
- $\Phi_{X}(t) = \mathbb{E}[e^{t\ X}] = \sum_{x} e^{t\ x}\ P(x) = e^{1\ t}\ p + e^{0\ t}\ (1-p) = e^{t}\ p + (1 - p)$
- $\mathbb{E}[X] = \frac{d}{dt} (e^{t}\ p + 1 - p)(0) = e^{0}\ p = p$
- $Var[X] = \sum_{x} (x - \mathbb{E}[X])^{2}\ P(x) = \ldots = p\ (1-p)$

## Binomiale

$$
Y \sim B(n,p)
$$

Esperimenti ripetuti e indipendenti, dove l'esperimento ha solo 2 esiti, che
avvengono ogni volta con probabilità $p$ e $1-p$. Se abbiniamo 1 al successo e 0
all'insuccesso, e ripetiamo $n$ volte l'esperimento, la variabile che conta il
numero di successi è detta binomiale.

Essa è la somma di $n$ variabili Bernoulliane indipendenti, cioè se
$X_{1}, \ldots, X_{n} = Be(p)$, allora:

$$
Y = \sum_{i =1}^{n} X_{i}
$$

- $P_{Y}(y) = \binom{n}{y}\ p^{y}\ (1-p)^{n-y}$
- $\Phi_{Y}(t) = \mathbb{E}[e^{t\ Y}] = \mathbb{E}[e^{t\ (\sum_{i=1}^{n} X_{i})}] = \mathbb{E}[\prod_{i=1}^{n} e^{t\ X_{i}}] = \prod_{i=1}^{n} \mathbb{E}[e^{t\ X_{i}}] = (e^{t}\ p + (1 - p))^{n}$
- $\mathbb{E}[Y] = \mathbb{E}[\sum_{i=1}^{n} X_{i}] = \sum_{i=1}^{n} \mathbb{E}[X_{1}] = n\ p$
- $Var[Y] = n\ p\ (1-p)$

Siano $Y_{1} \sim Bin(n_{1}, p)$ e $Y_{2} \sim Bin(n_{2}, p)$ due esperimenti
con la stessa probabilità di successo ma con un numero diverso di prove. Sia
$Z = Y_{1} + Y_{2}$, allora $Z \sim Bin(n_{1} + n_{2}, p)$.

$$
\Phi_{Z}(t) = (e^{t}\ p + q)^{n_{1} + n_{2}}
$$

## Geometrica

$$
X \sim Geo(p)
$$

Come per la binomiale, consideriamo esperimenti ripetuti ed indipendenti con 2
esiti che si manifestano con probabilità $p$ di successo e $1-p$ di insuccesso e
a cui sono abbinati rispettivamente i numeri $0$ e $1$.

La variabile aleatoria Geometrica misura la probabilità di avere $x$ successi
prima che avvenga il primo insuccesso.

- $P_{X}(x) = p^{x}\ (1-p)$, probabilità di $x$ successi e insuccesso
  all'$(x+1)$-esimo tentativo.
- $F_{X}(x) = 1 - p^{x + 1}$
- $\Phi_{X}{t} = \sum_{x=0}^{+\infty} e^{tx}\ p^{x}\ (1-p) = \frac{1-p}{1-e^{t}\ p}$
  con $t < - \ln(p)$
- $\mathbb{E}[X] = \frac{p}{1-p}$
- $Var[X] = \frac{p}{(1-p)^{2}}$

Per la variabile aleatoria geometrica vale la proprietà di 'mancanza di
memoria', ovvero una volta osservato un insuccesso, la Pmf della variabile
rimane la stessa.
