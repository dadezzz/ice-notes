---
title: Lezione (2025-02-26)
---

# Calcolo delle probabilità

Disciplina matematica che studia esperimenti casuali il cui esito non è
prevedibile con certezza. Si occupa di dare un giudizio sull'esito.

# Eventi

Gli esperimenti casuali sono affermazioni logiche che possono essere vere o
false. D'ora in puoi chiameremo questi esperimenti 'eventi'.

Ogni evento non è prevedibile con certezza, può essere definito come casuale (o
aleatorio o stocastico).

## Teorie che esprimono come si attribuisce un giudizio di probabilità

- **Teoria classica**: la probabilità è il rapporto tra i casi favorevoli e i
  casi totali.

  $$
  \frac{\text{casi favorevoli}}{\text{casi totali}}
  $$

- **Teoria frequentista**: si basa sulla legge empirica del caso.

  In una serie di prove ripetute nelle stesse condizioni, ciascuno degli eventi
  possibili si presenta con una certa frequenza.

  La probabilità di un evento è il limite a cui tende la frequenza all'aumentare
  del numero di prove.

  $$
  \lim_{n \to \infty} \frac{\text{evento si presenta}}{\text{numero di prove}}
  $$

- **Teoria soggettiva**: è una misura del grado di fiducia che un individuo
  coerente, in base alle informazioni che conosce, attribuisce al verificarsi di
  un evento.

  In pratica è il prezzo per cui un individuo è disposto a scommettere o a
  ricevere per ottenere una vincita unitaria se si avvera.

- **Teoria assiomatica**: non si occupa del giudizio ma fornisce postulati e
  teoremi per costruirla.

# Teoria assiomatica

## Operazioni tra eventi

L'**unione** (o somma logica) degli eventi $A$ e $B$ è l'evento $A \cup B$. Si
verifica se almeno uno dei 2 eventi si verifica, quindi è uguale al $\lor$
logico.

L'**intersezione** (o prodotto logico) degli eventi $A$ e $B$ è l'evento
$A \cap B$. Si verifica quando si verificano entrambi gli eventi, quindi è
uguale al $\land$ logico.

2 **eventi** si dicono **incompatibili** (o disgiunti) se è impossibile che
risultino veri entrambi, ossia se $A \cap B = \emptyset$.

L'**evento complementare** di $A$ si indica come $\overline{A}$ o $A^{c}$ e si
verifica quando $A$ non si verifica.

L'**unione** di $E_{i}$, eventi numerabili e incompatibili tra loro, è
partizione di un insieme $S$ se $S$ è $\cap_{i} E_{i}$, ovvero se $S$ è
$(E_{1} \cup \overline{E_{1}}) \cap \ldots \cap (E_{i} \cup \overline{E_{i}})$.

## Spazio di probabilità

Uno spazio di probabilità è una terna $(S, \mathcal{A}, \mathbb{P})$ dove:

- $S$ è detto spazio campione e contiene tutti i possibili eventi e i loro
  complementari.
- $\mathcal{A}$, anche detta '$\sigma$-algebra', è la famiglia di sottoinsiemi
  di $S$ a cui possiamo assegnare una probabilità.

  Deve soddisfare le seguenti proprietà:
  - $S \in \mathcal{A}$
  - $A \in \mathcal{A} \implies \overline{A} \in \mathcal{A}$
  - Se $\Set{A_{1}, \ldots, A_{i}} \subseteq \mathcal{A}$, allora
    $\cup_{i} A_{i} \in \mathcal{A}$ e $\cap_{i} A_{i} \in \mathcal{A}$.

- $\mathbb{P}$ è una misura di probabilità sulla coppia $(S, \mathcal{A})$. È
  una funzione $\mathbb{P}: \mathcal{A} \to [0,1]$ che assegna un numero
  $\mathbb{P}(A)$ per ogni elemento di $\mathcal{A}$ e che soddisfa le seguenti
  proprietà:
  - $\mathbb{P}(S) = 1$
  - Sia
    $\Set{A_{1}, \ldots, A_{i}} \subseteq \mathcal{A} \mid A_{i} \cap A_{j} = \emptyset$,
    allora $\mathbb{P}(\cup_{i} A_{i}) = \sum_{i} \mathbb{P}(A_{i})$.

:::info La scelta di cosa rappresentano $S$, $\mathcal{A}$ e $\mathbb{P}$ è
completamente arbitraria e rappresenta solo cosa si ritiene importante da
analizzare.

Nel corso ci occuperemo della teoria da seguire una volta stabiliti questi 3
elementi.

:::
