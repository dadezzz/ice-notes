---
title: Lezione (2025-03-12)
---

# Variabili aleatorie

Dato uno spazio di probabilità $(S, \mathcal{A}, \mathbb{P})$, le variabili
aleatorie sono funzioni che assegnano un valore numerico ad ogni evento dello
spazio campionario $S$.

$$
X: S \to \R
$$

$X$ è una variabile aleatoria se e solo se è funzione misurabile in
$(S, \mathcal{A})$. Gli elementi misurabili di $S$ sono quelli che appartengono
ad $\mathcal{A}$.

## Legare variabili aleatorie alla $\mathbb{P}$ dello spazio

Esiste una funzione che lega le variabili aleatorie con la probabilità dello
spazio $(S, \mathcal{A}, \mathbb{P})$. Si chiama funzione di ripartizione o
distribuzione cumulativa (Cdf).

La Cdf fornisce la probabilità che la variabile aleatoria $X$ ritorni un valore
minore uguale ad un valore prefissato $x \in \R$.

$$
F_{X}(x) = \mathbb{P}(X \leq x)
$$

### Proprietà della Cdf

- $\forall\ x \in \R,\ \exists\ \lim_{\epsilon \to 0^{+}} F(x + \epsilon) = F(x^{+}) \land \exists\ \lim_{\epsilon \to 0^{+}} F(x - \epsilon) = F(x^{-})$
- $F$ è continua a destra, ovvero $F(x) = F(x^{+})$
- $F(x^{-}) \leq F(x)$. I punti di discontinuità a sinistra sono di numero
  finito e per essi vale:

  $$
  P(X = x) = F(x) - F(x^{-})
  $$

- $F_{X}$ è monotona crescente (non strettamente), ovvero:

  $$
  x_{2} > x_{1} \implies F(x_{2}) \geq F(x_{1}) \implies (X \leq x_{1}) \subset (X \leq x_{2})
  $$

- $\forall\ x \in \R,\ F(x) \in [0,1]$, inoltre esistono sempre i limiti
  $\displaystyle \lim_{x \to -\infty} F(x) = 0$ e
  $\displaystyle \lim_{x \to +\infty} F(x) = 1$.

## Probabilità condizionata e variabili aleatorie

Sia $X$ una variabile aleatoria e voglio trovare la probabilità quando accade
l'evento $(X > x_{0})$, allora, assumendo $\mathbb{P}(X > x_{0}) \neq 0$ e
$x \geq x_{0}$, possiamo definire:

$$
F(x \mid x_{0}) = \frac{\mathbb{P}((X \leq x) \cap (X > x_{0}))}{\mathbb{P}(X > x_{0})} = \frac{F(x) - F(x_{0})}{1 - F(x_{0})}
$$
