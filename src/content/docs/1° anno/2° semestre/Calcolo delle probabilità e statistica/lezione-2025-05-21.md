---
title: Lezione (2025-05-21)
---

# Statistica

Studio delle popolazioni di individui.

- **Popolazione:** si intende un gruppo di individui che condividono una
  caratteristica specifica.
- **Campione**: spesso non è possibile osservare l'intera popolazione. Allora si
  prende un sottoinsieme. Ogni elemento della popolazione deve avere la stessa
  probabilità di essere considerato nel campione.
- **Parametro**: misura numerica calcolata sull'intera popolazione. Di solito
  non si conosce perché non si hanno dati sull'intera popolazione.
- **Statistica**: misura calcolata sul campione. È nota perché si basa sui dati
  del campione, ma non è detto che, prendendone uno diverso, essa rimanga
  uguale.

## Tipi di statistica

- Statistica descrittiva: si concentra sull'analisi dei dati osservati con
  l'obiettivo di sintetizzarne le informazioni contenute. Usa grafici e indici
  numerici per rappresentare la distribuzione di una variabile sulla
  popolazione.
- Statistica inferenziale: cerca di fare affermazioni sull'intera popolazione
  basandosi solo su quelle ricavate dal campione. Le conclusioni non sono certe
  ma si esprimono come una probabilità.

## Tipi di variabili

- numeriche (o quantitative):
  - discrete: assumono valori specifici;
  - continue: assumono qualsiasi valore;
- categoriche (o qualitative): rappresentano categorie o classi.

# Rappresentazione dei dati

- tabelle: rappresentano dati in forma tabellare;
- grafici: utilizziamo grafici come istogrammi, diagrammi a torta o grafici a
  dispersione per visualizzare distribuzioni;
- indici di posizione e dispersione: calcoliamo indici come media, mediana,
  deviazione standard e intervallo per capire meglio i dati;

## Tabelle di frequenza (discreta)

Colonne:

- Classe: ogni classe rappresenta un insieme di elementi del campione che hanno
  una caratteristica in comune.
- Frequenza: conto di quante volte un elemento di una classe appare nel
  campione. La somma delle righe sarà uguale al numero di elementi nel campione.
- Frequenza relativa: la frequenza viene divisa per il numero di elementi, così
  la somma delle righe farà 1. Simile alla pmf della variabile aleatoria
  discreta.
- Frequenza cumulativa: simile alla Cdf della variabile aleatoria discreta.

## Tabella di frequenza (continua)

Al posto della colonna della classe, si prendono intervalli
$x - 0.5 \leq x < x + 0.5$ e si aggiunge una colonna che indica dove si trova il
centro dell'intervallo.

## Istogramma

Rappresenta la distribuzione di frequenza dei dati suddivisi in classi.

Ogni classe è rappresentata da un rettangolo le cui basi corrispondono con un
asse del piano cartesiano. L'**area** (non l'altezza) del rettangolo **è
proporzionale** alla frequenza della classe.

## Indici di posizione

### Media aritmetica

Si sommano il valore di tutte le osservazioni e si divide per il numero di
osservazioni.

$$
\overline{x} = \frac{1}{n} \sum_{i=1}^{n} x_{i}
$$

:::warning La media è quella dei valori del campione, che può non corrispondere
con quella della popolazione.

:::

### Mediana

Prendo tutti gli elementi ordinati in maniera crescente (o decrescente) poi
prendo:

- il valore che sta in mezzo se gli elementi sono dispari;
- la media dei 2 valori centrali se gli elementi sono pari;

### Quartili e percentili

- quartili: dividono il campione in 4 parti uguali;
- percentili: dividono il campione in percentuali:
  - primo quartile = 25° percentile = mediana della prima metà del campione;
  - secondo quartile = 50° percentile = mediana;
  - terzo quartile = 75° percentile = mediana della seconda metà del campione;

In base alla parità o disparità della dimensione del campione considerato, si
usano le stesse regole della mediana.

## Indici di dispersione

### Range

Distanza tra valore massimo e minimo.

### Range interquartile (IQR)

Distanza tra il primo e il terzo quartile.

### Deviazione standard

Misura quanto i dati si disperdono intorno alla media:

$$
\sigma = \sqrt{\frac{1}{n} \sum_{i = 1}^{n} (x_{i} - \overline{x})^{2}}
$$

## Boxplot

Visualizza la distribuzione dei dati e fornisce un riepilogo della loro
distribuzione statistica.

- **Baffi**: linee verticali che si estendono dal box fino al valore massimo e
  minimo dei dati, escludendo gli outlier.
- **Box**: rappresenta la parte centrale dei dati (compresi tra Q1 e Q3). La
  linea mediana all'interno della scatola rappresenta la mediana dei dati.
- **Potenziali outlier**: punti al di fuori dei baffi. Rappresentano valori che
  distando più di $\frac{3}{2} IQR$ dalla scatola.
