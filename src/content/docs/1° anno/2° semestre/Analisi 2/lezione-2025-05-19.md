---
title: Lezione (2025-05-19)
---

## Integrale curvilineo di II specie rispetto a curve equivalenti

Siano $E \subseteq \R^n$ campo vettoriale e $\gamma: [a, b] \to E$,
$\tilde{\gamma}: [\alpha, \beta] \to \R$ curve di classe $C^1$ e $\omega$ forma
differenziale di classe $C^0$ su $E$.

- se $\gamma$ e $\tilde{\gamma}$ hanno lo stesso verso allora
  $\int_\gamma \omega = \int_{\tilde{\gamma}} \omega$;
- se $\gamma$ e $\tilde{\gamma}$ hanno verso opposto allora
  $\int_\gamma \omega = - \int_{\tilde{\gamma}} \omega$;

## Forme differenziali esatte (o campi vettoriali conservativi)

Sia $E \subseteq \R^n$ un insieme aperto e sia $U: E \to \R \in C^1(E)$.

Possiamo associare ad $U$ la forma differenziale:

$$
dU = \nabla U \cdot d\mathbf{x} = \pdv{U}{x_1} dx_1 + \ldots + \pdv{U}{x_n} dx_n
$$

:::note

Viene chiamata anche differenziale di $U$ poiché coincide con la notazione con
cui denotiamo il differenziale di $U$.

:::

Sia $\omega = F \cdot d\mathbf{x}$, dove $F: E \to \R^n \in C^0(E)$. La forma
$\omega$ si dice esatta in $E$ se esiste $U$ tale che:

$$
\forall\ \mathbf{x} \in E,\ \nabla U(\mathbf{x}) = F(\mathbf{x})
$$

o, equivalentemente:

$$
dU = \omega
$$

In tal caso, $U$ è detta funzione potenziale (o primitiva) di $\omega$ (o di
$F$) in $E$.

### Integrale per forme esatte

Sia $\omega = F \cdot dx$ una forma differenziale continua ed esatta su $E$.
Allora per ogni curva $\gamma: [a, b] \to E$, di classe $C^1$ a tratti, vale
che:

$$
\int_\gamma \omega = U(\gamma(b)) - U(\gamma(a))
$$

dove $U$ è un qualunque potenziale di $\omega$.

Dalla definizione sopra, segue che se $\omega$ è una forma esatta su $E$, allora
per ogni curva chiusa $\gamma: [a, b] \to E$ di classe $C^1$ a tratti:

$$
\oint_\gamma \omega = 0
$$

## Forme differenziali chiuse

Definiamo un criterio per verificare quando una forma differenziale potrebbe
essere esatta.

Sia $E \subseteq \R^n$ un insieme aperto e sia $\omega = F \cdot d\mathbf{x}$,
dove $F: E \to \R^n$ con $F_i \in C^1(E)$.

La forma $\omega$ si dice chiusa in $E$ se è verificata la **regola delle
derivate in croce**:

$$
\forall\ i,j = 1,\ldots,n,\ \pdv{F_i}{x_j}(\mathbf{x}) = \pdv{F_j}{x_i}(\mathbf{x})
$$

Se $\omega \in C^1(E)$, allora:

$$
\omega \text{ esatta in } E \implies \omega \text{ chiusa in } E
$$

### Condizione sufficiente per garantire l'esattezza di una forma differenziale

Sia $E \subseteq \R^n$ un insieme aperto e convesso, cioè preso un qualsiasi
segmento tra 2 punti di $E$, esso non deve mai uscire dall'insieme:

$$
\forall\ p,q \in E,\ [p, q] = \Set{t\ p + (1 - t)\ q \mid 0 \leq t \leq 1} \subset E
$$

Se $\omega \in C^1(E)$, allora:

$$
\omega \text{ esatta in } E \iff \omega \text{ chiusa in } E
$$
