---
title: Lezione (2025-04-01)
---

## Teorema di Weierstrass

**Problema**: condizioni che assicurino l'esistenza di massimo e minimo assoluti
di una funzione e come determinarli.

Sia $f: A \subseteq \R^n \to \R$ e supponiamo che $A$ sia limitato e chiuso e
che $f$ sia continua su $A$. Allora esistono $\max_A f$ e $\min_A f$.

Sapendo che esistono il massimo e minimo assoluti, allora essi si troveranno
rispettivamente in 2 punti $\mathbf{x}_1$ e $\mathbf{x}_2$. Distinguiamo 3 casi:

- $\mathbf{x}_i \in \dot{A}$ e $\exists\ \nabla f(\mathbf{x}_i) = \mathbf{0}$,
  allora si affrontano i casi visti nella lezione precedente.
- $\mathbf{x}_i \in \dot{A}$ ma $\nexists\ \nabla f(\mathbf{x}_i)$, allora
  $\mathbf{x}_i$ si dice punto singolare ed è necessaria un analisi diretta.
- $\mathbf{x}_i \in \partial A$, è un estremo vincolato.

## Ricerca di punti di massimo e minimo sulla frontiera del dominio

Gli **estremi vincolati** di $f$ sono i punti di massimo o di minimo che si
trovano sulla frontiera del suo dominio.

### Frontiera attraverso parametrizzazione

Sia $A \subseteq \R^2$ un insieme limitato e chiuso. Si chiama parametrizzazione
di $\partial A$ una funzione:

$$
\gamma: [a,b] \to \R^2 = (\gamma_1(t), \gamma_2(t))
$$

con le seguenti proprietà:

- $\gamma_1, \gamma_2: [a,b] \to \R$;
- $\gamma_1, \gamma_2 \in C^1([a,b])$;
- $\gamma([a,b]) = \partial A$;

La parametrizzazione è una funzione che, preso un numero reale come parametro,
ha come codominio la curva che coincide con la frontiera di $A$.

In questo modo trovare $\min_{\partial A} f$ e $\max_{\partial A} f$ diventa
trovare $\min_{[a,b]} (f \circ \gamma)$ e $\max_{[a,b]} (f \circ \gamma)$. In
questo caso, essendo $\gamma$ una funzione di una variabile, si può procedere
con le tecniche studiate nel corso di Analisi 1.

:::caution

Per funzioni di $n > 2$ variabili questo metodo diventa più complicato dato che
la parametrizzazione della frontiera di un insieme $\subset \R^n$ ha $n - 1$
dimensioni.

:::
