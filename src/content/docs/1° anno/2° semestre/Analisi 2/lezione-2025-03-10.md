---
title: Lezione (2024-03-10)
---

## Piano tangente al grafico di una funzione a 2 variabili

Il piano tangente ad una funzione $f: A \subseteq \R^2 \to \R$ nel punto
$(x_0, y_0, f(x_0, y_0))$ è il piano $\pi \subset \R^3$ di equazione:

$$
z = a\ (x - x_0) + b\ (y - y_0) + f(x_0, y_0)
$$

:::caution

$\pi$ non può essere parallelo all'asse $z$.

:::

$a$ e $b$ sono 2 valori tali che il piano sia una buona approssimazione locale
di $f$ in $(x_0, y_0)$.

Una funzione a 2 variabili si dice **differenziabile** se è soddisfatta la
seguente condizione:

$$
\exists \lim_{(x, y) \to (x_0, y_0)} \frac{f(x, y) - (a\ (x - x_0) + b\ (y - y_0) + f(x_0, y_0))}{d((x, y), (x_0, y_0))} = 0
$$

Se $f$ è differenziabile, si dimostra che $\nabla f(x_0, y_0) = (a, b)$.

## Generalizzazione della condizione di differenziabilità

Data una funzione $f: A \subseteq \R^n \to \R$ e
$\Set{\mathbf{e}_1, \ldots, \mathbf{e}_n}$ vettori della base canonica di
$\R^n$, la derivata parziale $i$-esima di $f$ in $\mathbf{p}_0 \in A$ esiste se:

$$
\exists\ \pdv{f}{x_i}(\mathbf{p}_0) = \lim_{h \to 0} \frac{f(\mathbf{p}_0 + h\ \mathbf{e}_i) - f(\mathbf{p}_0)}{h} \in \R
$$

$\nabla f(\mathbf{p}_0)$ esiste se e solo se esistono tutte le derivate parziali
di $f$.

Una funzione è differenziabile in $\mathbf{p}_0$ se e solo se:

$$
\exists \lim_{\mathbf{p} \to \mathbf{p}_0} \frac{f(\mathbf{p}) - \nabla f(\mathbf{p}_0) \cdot (\mathbf{p} - \mathbf{p}_0) - f(\mathbf{p}_0)}{d(\mathbf{p}, \mathbf{p}_0)} = 0
$$

### Differenziale

Il differenziale è un'applicazione lineare definita :

$$
df(\mathbf{p}_0) = \nabla f(\mathbf{p}_0) \cdot (dx, dy)
$$

Indica il tasso di variazione di una funzione per piccoli spostamenti da
$\mathbf{p}_0$.

### Corollario

Se $f$ è differenziabile in $\mathbf{p}_0 = (x_0, y_0)$:

- esiste il piano tangente a $f$ in $(x_0, y_0, f(\mathbf{p}_0)$ e ha equazione:
  $z = f(x_0, y_0) + \nabla f(x_0, y_0) \cdot (x - x_0, y - y_0)$;
- $f$ è continua in $\mathbf{p}_0$;
- esiste $\nabla f(\mathbf{p}_0)$;
