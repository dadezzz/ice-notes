---
title: Lezione (2025-05-26)
---

## Costruzione di un potenziale per una forma differenziale chiusa su un aperto convesso

Sia $E \subseteq \R^n$ un insieme aperto convesso e sia $\omega = F \cdot dx$
una forma differenziale chiusa su $E$.

Per il teorema visto nella lezione precedente, sappiamo che esiste un potenziale
$U: E \to \R$ di $\omega$, cioè una funzione $U \in C^2(E)$ tale che
$\nabla U(\mathbf{x}) = F(\mathbf{x})$.

Procedura per la costruzione della funzione $U$:

1. Consideriamo il caso $i = 1$, cioè imponiamo:

   $$
   \pdv{U}{x_1}(x_1, \ldots, x_n) = F_1(x_1, \ldots, x_n)
   $$

2. Fissiamo $x_2, \ldots, x_n$ ed integriamo rispetto ad $x_1$:

   $$
   U(x_1, \ldots, x_n) = \int F_1(x_1, \ldots, x_n)\ dx_1 = U_1(x_1, \ldots, x_n) + c_1(x_2, \ldots, x_n)
   $$

   dove $c_1$ è la costante rispetto ad $x_1$ che distingue le varie primitive.

3. Ora passiamo ad $i = 2$:

   $$
   \pdv{U}{x_2} = \pdv{U_1}{x_2}(x_1, \ldots, x_n) + \pdv{c_1}{x_2}(x_2, \ldots, x_n) = F_2(x_1, \ldots, x_n)
   $$

   Quindi:

   $$
   \pdv{c_1}{x_2}(x_2, \ldots, x_n) = F_2(x_1, \ldots, x_n) - \pdv{U_1}{x_2}(x_1, \ldots, x_n)
   $$

4. Notiamo che l'uguaglianza è costante rispetto ad $x_1$, si può provare con la
   regola delle derivate in croce, che sono uguali dato che $F$ è chiusa.

   $$
   \pdv{c_1}{x_1}(x_2, \ldots, x_n) = \pdv{F_2}{x_1}(x_1, \ldots, x_n) + \frac{\partial^2 U_1}{\partial x_1\ \partial x_2}(x_1, \ldots, x_n) = \pdv{F_2}{x_1}(x_1, \ldots, x_n) - \pdv{F_1}{x_2}(x_1, \ldots, x_n) = 0
   $$

   Per trovare $c_1$ integriamo rispetto a $x_2$:

   $$
   \int \pdv{c_1}{x_2}(x_2, \ldots, x_n)\ dx_2 = U_2(x_2, \ldots, x_n) + c_2(x_3, \ldots, x_n)
   $$

   sostituendo, otteniamo:

   $$
   U(x_1, \ldots, x_n) = U_1(x_1, \ldots, x_n) + U_2(x_2, \ldots, x_n) + c_2(x_3, \ldots, x_n)
   $$

5. Dopo aver svolto questa procedura per tutte le variabili, otteniamo che la
   funzione $U$ sarà della forma:

   $$
   U(x_1, \ldots, x_n) = U_1(x_1, \ldots, x_n) + U_2(x_2, \ldots, x_n) + \ldots + U_{n - 1}(x_{n - 1}, \ldots, x_n) + U_n(x_n) + c_n
   $$

   dove $c_n \in \R$. Questa funzione $U$ è la funzione potenziale ricercata.

## Superfici ed integrali di superficie

Intuitivamente una superficie è un oggetto bidimensionale, senza spessore.

### Curva di Jordan nel piano

Una curva di Jordan è una curva piana $\gamma: [a, b] \to \R^2$ semplice e
chiusa.

**Proprietà**:

- Il sostegno $\Gamma = \gamma([a, b])$ divide il piano in 2 insiemi aperti, di
  cui uno limitato che chiameremo interno della curva ($D_{int}$) e l'altro
  illimitato che chiameremo esterno della curva ($D_{est}$).
- $D_{int}$ e $D_{est}$ hanno la stessa frontiera che coincide con $\Gamma$.

### Superficie

Un sottoinsieme $S \subset \R^3$ si dice superficie (elementare) se esiste una
mappa $\sigma: \overline{D} \subseteq \R^2 \to \R^3$,
$\sigma(u, v) = (x(u, v), y(u, v), z(u, v))$ che verifica:

- $D$ è un aperto di $\R^2$, interno di una curva di Jordan.
- $\sigma$ è continua e $\sigma: D \to \R^3$ è iniettiva.
- $\sigma(D) = S$

:::note

$\overline{D}$ indica l'unione tra l'insieme $D$ e la sua frontiera.

:::

Una funzione verificante le precedenti condizioni è detta una parametrizzazione
di $S$.

$S$ si dice una superficie cartesiana se esiste una parametrizzazione
$\sigma: \overline{D} \subseteq \R^2 \to \R^3$ del tipo:

$$
\sigma(u, v) = \begin{dcases}
(f(u, v), u, v) \\
(u, f(u, v), v) \\
(u, v, f(u, v))
\end{dcases}
$$

dove $f: \overline{D} \to \R$ continua.

**Osservazioni**:

- A differenza delle curve, il nome superficie è all'immagine della
  parametrizzazione e non alla parametrizzazione stessa.
- La definizione data considera solo superfici limitate.
- Data una superficie $S \subset \R^3$, la sua parametrizzazione non è unica.

#### Punti interni e bordo di una superficie

La definizione di punto interno e di bordo da un punto di vista intrinseco
differisce da quelle frontiera e parte interna di $S$ vista come sottoinsieme di
$\R^{3}$ (infatti $\partial S = S$ e $\dot{S} = \emptyset$).

- Un punto $\mathbf{x} \in S$ si dice interno ad $S$ se esiste un intorno
  $B(\mathbf{x}, r)$ ed una parametrizzazione
  $\sigma_p: \overline{D_p} \subseteq \R^2 \to \R^3$ di
  $\overline{B(\mathbf{x}, r) \cap S}$ tale che $\mathbf{x} \in \sigma_p(D_p)$.

  L'insieme di punti interni di $S$ si denota con $S'$.

- Si chiama bordo di $S$ ($bor(S)$) l'insieme dei punti che non sono interni ad
  $S$, ovvero $bor(S) = S \setminus S'$.

## Regolarità di una superficie e piano tangente

La regolarità ($C^1$) della parametrizzazione di una superficie non basta per
garantire l'esistenza del piano tangente ad essa.

Siano:

- $\sigma: \overline{D} \to S$ di classe $C^1$
- $\sigma(u, v) = (x(u, v), y(u, v), z(u, v))$
- $\gamma: [a,b] \to D$ di classe $C^1$
- $\gamma(t) = (u(t), v(t))$
- $\gamma(t_0) = (u_0, v_0)$
- $\gamma'(t_0) \neq \mathbf{0}$
- $\tilde{\gamma}: [a, b] \to S$
- $\tilde{\gamma}(t) = \sigma(\gamma(t)) = (x(\gamma(t)), y(\gamma(t)), z(\gamma(t)))$

L'esistenza del piano $\pi$ tangente a $S$ in un punto interno
$\sigma(u_0, v_0)$ dovrebbe implicare che, presa una qualsiasi $\gamma$ che
rispetti le condizioni imposte sopra:

- anche $\tilde{\gamma}$ è una curva di classe $C^1$ con
  $\tilde{\gamma}'(t_0) \neq \mathbf{0}$;
- la retta tangente a $\tilde{\gamma}$, passante per $\tilde{\gamma}(t_0)$ deve
  appartenere a $\pi$;

Per la RDC:

$$
\tilde{\gamma}'(t_0) = u'(t_0)\ \sigma_u(u_0, v_0) + v'(t_0)\ \sigma_v(u_0, v_0)
$$

dove:

$$
\begin{darray}{l}
\sigma_u(u, v) = \pdv{\sigma}{u}(u, v) = \left(\pdv{x}{u}, \pdv{y}{u}, \pdv{z}{u}\right) \\[10pt]
\sigma_v(u, v) = \pdv{\sigma}{v}(u, v) = \left(\pdv{x}{v}, \pdv{y}{v}, \pdv{z}{v}\right) \\[10pt]
\gamma'(t_0) = (u'(t_0), v'(t_0))
\end{darray}
$$

Noi vogliamo imporre che $\tilde{\gamma}'(t_0) \neq \mathbf{0}$ per verificare
la regolarità della superficie in $\gamma(t_0)$.

Dato che per ipotesi $\gamma'(t_0) \neq \mathbf{0}$, allora $\sigma_u(u_0, v_0)$
e $\sigma_v(u_0, v_0)$ sono linearmente indipendenti. Quindi il loro prodotto
vettoriale sarà diverso da $\mathbf{0}$.

Consideriamo il piano $\pi$ definito dall'equazione parametrica:

$$
\pi = \sigma(u_0, v_0) + \lambda\ \sigma_u(u_0, v_0) + \mu\ \sigma_v(u_0, v_0)
$$

e osserviamo che la sua equazione cartesiana corrisponde a:

$$
a (x - x_0) + b (y - y_0) + c (z - z_0) = 0
$$

dove:

- $(a, b, c) = \sigma_u(u_0, v_0) \times \sigma_v(u_0, v_0) \neq \mathbf{0}$;
- $(x_0, y_0, z_0) = \sigma(u_0, v_0)$;

Otteniamo quindi che se $(x, y, z) \in \pi$, allora esistono $\lambda$ e $\mu$
tali che

$$
(x, y, z) = \sigma(u_0, v_0) + \lambda\ \sigma_u(u_0, v_0) + \mu\ \sigma_v(u_0, v_0)
$$

Si osserva anche che la retta tangente a $\tilde{\gamma}(t_0)$, di equazione
parametrica:

$$
\begin{darray}{ll}
(x, y, z) &= \sigma(u_0, v_0) + \tilde{\gamma}'(t_0)\ (t - t_0) \\
          &= \sigma(u_0, v_0) + (u'(t_0)\ \sigma_u(u_0, v_0) + v'(t_0)\ \sigma_v(u_0, v_0))\ (t - t_0) \\
          &= \sigma(u_0, v_0) + u'(t_0)\ (t - t_0)\ \sigma_u(u_0, v_0) + v'(t_0)\ (t - t_0)\ \sigma_v(u_0, v_0)
\end{darray}
$$

appartiene a $\pi$.

### Punto regolare di una superficie

Sia $S \subseteq \R^3$ una superficie e sia $\mathbf{x}_0 \in S$.

$\mathbf{x}_0$ si dice regolare se esistono $B(\mathbf{x}_0, r)$ e una
parametrizzazione $\sigma: \overline{D} \to \R^3$ di
$\overline{B(\mathbf{x}_0, r) \cap S}$ tali che:

- $\sigma$ sia di classe $C^1$;
- $\sigma_u(u_0, v_0) \times \sigma_v(u_0, v_0) \neq \mathbf{0}$, dove
  $\sigma(u_0, v_0) = \mathbf{x}_0$;

Il tal caso, $\pi$ è il piano tangente ad $S$ in $\mathbf{x}_0$.

:::note

- I 2 versori
  $\pm \frac{\sigma_u(u_0, v_0) \times \sigma_v(u_0, v_0)}{||\sigma_u(u_0, v_0) \times \sigma_v(u_0, v_0)||}$
  sono detti **direzioni normali a $S$ in $\mathbf{x}_0$**.

- $S$ si dice regolare se tutti i punti interni ad essa sono regolari.

:::
