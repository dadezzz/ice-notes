---
title: Lezione (2025-05-12)
---

- integrale doppio: formalizza il concetto di area;
- integrale triplo: formalizza il concetto di volume;
- integrale curvilineo: formalizza il concetto di lunghezza di una curva;

## Curve in $\R^{n}$

Si chiama curva (o traiettoria) una mappa $\gamma: I \subseteq \R \to \R^{n}$
continua, $\gamma(t) = (\gamma_{1}(t), \ldots, \gamma_{n}(t))$ e
$\gamma_{i}: I \to \R$.

- Se $I = [a,b]$, allora i punti $\gamma(a)$ e $\gamma(b)$ si chiamano estremi
  della curva.
- L'insieme $\gamma(I) \subseteq \R^{n}$ si chiama sostegno (o supporto) della
  curva.
- L'equazione $\mathbf{x} = (x_{1}, \ldots, x_{n}) = \gamma(t)$ è detta
  equazione parametrica di $\gamma$.
- La curva si dice chiusa se $I = [a,b]$ e $\gamma(a) = \gamma(b)$.
- Una curva si dice semplice se $\gamma$ è iniettiva, oppure se $\gamma$ è
  chiusa e quindi $\gamma: [a,b) \to \R^{n}$ è iniettiva.

:::note

2 curve possono avere lo stesso sostegno ma essere differenti.

**Esempio**: 2 curve che hanno come sostegno una circonferenza ma i loro domini
sono $[0,2\pi]$ e $[0,4\pi]$. In questo caso una curva è semplice e l'altra no.

:::

### Orientazione (o verso) di una curva semplice

Data $\gamma: I \to \R^{n}$ curva semplice, si dice che il punto
$x_{1} = \gamma(t_{1})$ precede il punto $x_{2} = \gamma(t_{2})$ se
$t_{1} < t_{2}$.

### Vettore velocità di una curva

Sia $\gamma: T \to \R^{n}$ una curva,
$\gamma(t) = (\gamma_{1}(t), \ldots, \gamma_{n}(t))$. Se le componenti
$\gamma_{i}$ sono derivabili in un finito punto $t_{0} \in I$, il vettore
velocità di $\gamma$ in $t_{0}$ è definito:

$$
\gamma'(t_{0}) = (\gamma'_{1}(t_{0}), \ldots, \gamma'_{n}(t_{0}))
$$

Possiamo scrivere:

$$
\gamma(t) = \gamma(t_{0}) + \gamma'(t_{0})(t-t_{0}) + o(t-t_{0}) \text{ per } t \to t_{0}
$$

Se $\gamma'(t_{0}) \neq \mathbf{0}$, allora si chiama **retta tangente** alla
curva $\gamma$ nel punto $x_{0} = \gamma(t_{0})$ l'equazione parametrica:

$$
x = \gamma(t_{0}) + \gamma'(t_{0})(t-t_{0})
$$

Se $\gamma'(t_{0}) = \mathbf{0}$, la retta tangente **può** non esistere.

### Curva regolare

Una curva si dice di classe $C^{m}$ se tutte le $\gamma_{i}$ sono di classe
$C^{m}$.

$\gamma$ si dice regolare se è di classe $C^{1}$ e
$\forall\ t \in I,\ \gamma'(t) \neq \mathbf{0}$.

Data $\gamma$ curva regolare, si chiama **versore tangente** a $\gamma$ il campo
vettore:

$$
T_{\gamma}(t) = \frac{\gamma'(t)}{||\gamma'(t)||},\ t \in I
$$

Una curva $\gamma$ si dice $C^{1}$ a tratti (o regolare a tratti) se esiste una
suddivisione tale che in ogni suo intervallo $\gamma$ sia di classe $C^{1}$.

In tal caso $\gamma$ è anche detta unione delle $N$ curve regolari $\gamma_{i}$
e si scrive:

$$
\gamma = \cup_{i=1}^{N} \gamma_{i}
$$

### Cambiamento di parametro di una curva

2 curve di classe $C^{1}$, $\gamma: I \to \R^{n}$ e
$\tilde{\gamma}: \tilde{I} \to \R^{n}$, si dicono equivalenti se esiste una
funzione biettiva $\phi: \tilde{I} \to I$ tale che:

- $\phi \in C^{1}(\tilde{I})$
- $\forall\ \tau \in \tilde{I},\ \phi'(\tau) \neq \mathbf{0}$
- $\forall\ \tau \in \tilde{I},\ \tilde{\gamma}(\tau) = \gamma(\phi(\tau))$.

In tal caso $\phi(\tau) = \tau \to t$ si dice cambiamento di parametrizzazione.

Se $\forall\ \tau \in \tilde{I},\ \gamma'(\tau) > 0$, allora si dice che
$\gamma$ e $\tilde{\gamma}$ hanno lo stesso verso. Se
$\forall\ \tau \in \tilde{I},\ \gamma'(\tau) < 0$, allora si dice che $\gamma$ e
$\tilde{\gamma}$ hanno verso opposto.

Date 2 curve equivalenti, allora:

- esse hanno lo stesso sostegno;
- se una delle 2 fosse semplice, allora anche l'altra sarebbe semplice;
