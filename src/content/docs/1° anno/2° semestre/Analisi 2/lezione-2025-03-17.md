---
title: Lezione (2025-03-17)
---

## Teorema del differenziale totale

Presa una funzione $f$ a più variabili per cui esiste $\nabla f(\mathbf{p}_0)$,
quale ulteriore proprietà bisogna aggiungere per ottenere la differenziabilità
di $f$ in $\mathbf{p}_0$?

Supponendo che **esistano tutte le derivate parziali** di $f(\mathbf{p})$ e che
esse **siano continue nel punto $\mathbf{p}_0$**, allora $f$ è differenziabile
in $\mathbf{p}_0$.

In caso esistesse $\nabla f$ ma le derivate parziali non fossero continue, non
si potrebbe dire nulla sulla differenziabilità della funzione e sarebbe
necessario ricorrere alla definizione di differenziabilità tramite il piano
tangente.

:::note

Una funzione si dice di classe $C^n(A)$ se è derivabile $n$ volte su $A$ e la
sua $n$-esima derivata è continua su $A$.

:::

Sia $f \in C^1(A)$, allora $f$ è differenziabile in ogni punto di $A$.

## Derivate direzionali

Le derivate parziali sono un caso particolare di derivate direzionali, infatti
esse sono facili da calcolare perché l'unica coordinata che cambia è quella
dell'asse su cui ci si sta muovendo.

Una derivata direzionale è la derivata della funzione lungo una direzione
arbitraria data da un vettore $\mathbf{v}$.

$f$ è derivabile parzialmente rispetto alla direzione $\mathbf{v}$ nel punto
$\mathbf{p}_0$ se:

$$
\exists\ \pdv{f}{\mathbf{v}}(\mathbf{p}_0) = \lim_{h \to 0} \frac{f(\mathbf{p}_0 + h\ \mathbf{v}) - f(\mathbf{p}_0)}{h} \in \R
$$

### Rapporto tra differenziabilità e derivabilità direzionale

Supponiamo che $f$ sia differenziabile in $\mathbf{p}_0$, allora, per ogni
direzione $\mathbf{v}$ in $\R^n$:

$$
\exists\ \pdv{f}{\mathbf{v}}(\mathbf{p}_0) = \nabla f(\mathbf{p}_0) \cdot \mathbf{v} = df(\mathbf{p}_0)\ \mathbf{v}
$$
