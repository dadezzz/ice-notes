---
title: Lezione (2024-09-23)
---

## Distanze nello spazio 3d

### Tra 2 punti

La distanza tra 2 punti $P = (x_{P}, y_{P}, z_{P})$ e
$Q = (x_{Q}, y_{Q}, z_{Q})$ è data dal modulo del vettore $\vec{PQ}$:

$$
d(P, Q) = |\vec{PQ}| = \sqrt{(x_{Q} - x_{P})^{2} + (y_{Q} - y_{P})^{2} + (z_{Q} - z_{P})^{2}}
$$

### Tra un punto e un piano

Dati un piano $\pi$ con equazione cartesiana
$n_{1} x + n_{2} y + n_{3} z + d = 0$ e un punto
$P = (x_{P}, y_{P}, z_{P}) \notin \pi$ la distanza tra $P$ e $\pi$ è il modulo
del vettore $\underline{n}$ passante per $P$:

$$
d(P, \pi) = \frac{|n_{1} x_{P} + n_{2} y_{P} + n_{3} z_{P} + d|}{\sqrt{n_{1}^{2} + n_{2}^{2} + n_{3}^{2}}}
$$

:::note

Se so che il punto $P$ fa parte di un piano parallelo a $\pi$, allora posso
usare questa formula anche per trovare la distanza tra i 2 piani.

:::

### Tra un punto e una retta

Data una retta $r$ con vettore direzionale $\mathbf{v}$ e un punto $P \notin r$,
trovo la retta $s$ ortogonale ad $r$ e passante per $P$. Trovo il punto Q di
intersezione tra $r$ e $s$, la distanza è quella tra i 2 punti $P$ e $Q$.

Per trovare $Q$:

- Metodo 1:
  1. Scelgo un punto $Q(t) \in r$ con coordinate date dalle equazioni
     parametriche di $r$. $Q(t)$ può scorrere sulla retta $r$ al variare di $t$.
  2. Trovo $t$ tale che $\vec{PQ(t)} \cdot \mathbf{v} = 0$.
  3. Poi calcolo la distanza tra i 2 punti.

- Metodo 2:
  1. Trovo Il piano $\pi$ ortogonale a $r$ e passante per $P$. $\mathbf{v}$ è il
     vettore normale a $\pi$ e il $d$ dell'equazione cartesiana si trova
     sostituendo in essa le coordinate di $P$.
  2. $Q$ è il punto di intersezione tra $r$ e $\pi$. Lo trovo inserendo le
     equazioni parametriche di $r$ al posto delle coordinate dell'equazione
     cartesiana di $\pi$ (così devo solo estrarre il parametro $t$
     dall'equazione).
  3. Anche qua calcolo la distanza tra i 2 punti.

### Tra 2 rette

Date 2 rette $r_{1}$ e $r_{2}$ $d(r_{1}, r_{2})$ è la distanza minima tra un
punto qualsiasi di $r_{1}$ e un punto qualsiasi di $r_{2}$

- Se le rette sono incidenti la distanza è 0 perché c'è un punto in comune.
- Se sono parallele scelgo un qualsiasi punto in $r_{1}$ e trovo la sua distanza
  da $r_{2}$
- Se sono sghembe:
  - Metodo 1: si trova il segmento $\vec{PQ}$ i cui estremi sono rispettivamente
    su $r_{1}$ e $r_{2}$ e che sia ortogonale ad entrambe le rette:

    $$
    \vec{P(t) Q(s)} \cdot \mathbf{v}_{1} = 0 \land \vec{P(t) Q(s)} \cdot \mathbf{v}_{2} = 0
    $$

  - Metodo 2: si prende il fascio di piani di sostegno $r_{1}$ e si trova il
    piano $\pi$ parallelo a $r_{2}$. Poi si trova la distanza tra un punto
    qualsiasi appartenente a $r_{2}$ e $\pi$.

## Ennuple

Lo spazio delle ennuple di dimensione $n$ è definito:

$$
\R^{n} = \Set{(v_{1}, \ldots, v_{n}), \ n \in \N}
$$

In pratica esse generalizzano quanto già visto per i vettori geometrici, ma su
uno spazio di dimensione arbitraria.

### Operazioni tra ennuple

#### Somma

$$
\mathbf{a} + \mathbf{b} = (a_{1} + b_{1}, \ldots, a_{n} + b_{n})
$$

#### Prodotto per uno scalare

$$
\lambda \mathbf{a} = (\lambda a_{1}, \ldots, \lambda a_{n})
$$

## Sistemi lineari

Un sistema di equazioni lineari (o sistema lineare) di $m$ equazioni in $n$
incognite è definito:

$$
\begin{cases}
a_{11} x_{1} + \ldots + a_{1n} x_{n} = b_{1} \\
\vdots \\
a_{m1} x_{1} + \ldots + a_{mn} x_{n} = b_{m}
\end{cases}
$$

Una soluzione del sistema lineare è una ennupla $(x_{1}, \ldots, x_{n})$ che sia
soluzione di tutte le $m$ equazioni.

Se il sistema non ammette soluzioni, esso è detto incompatibile. Un sistema
ammette infinite soluzioni se esiste almeno una variabile libera, ovvero un
uguaglianza del tipo $x_{1} = x_{2}$.

Se $(b_{1}, \ldots, b_{m}) = \mathbf{0}$, il sistema è detto omogeneo. Un
sistema omogeneo è sempre compatibile.

## Matrici

Lo spazio delle matrici di $m$ righe e $n$ colonne a coefficienti reali è
definito:

$$
\mathbb{M}_{m, n}(\R) = \Set{
\begin{bmatrix}
a_{11} & \ldots & a_{1n} \\
\vdots & & \vdots \\
a_{m1} & \ldots & a_{mn} \\
\end{bmatrix}
\mid [a_{ij}] \in \R
}
$$

$[a_{ij}]$ è l'elemento sulla riga $i$ e colonna $j$.

È possibile riscrivere un sistema lineare sotto forma di matrici:

- matrice dei coefficienti:

  $$
  \mathbf{A} = \begin{bmatrix}
  a_{11} & \ldots & a_{1n} \\
  \vdots & & \vdots \\
  a_{m1} & \ldots & a_{mn}
  \end{bmatrix}
  $$

- matrice dei termini noti:

  $$
  \mathbf{b} = \begin{bmatrix}
  b_{1} \\ \vdots \\ b_{m}
  \end{bmatrix}
  $$

- matrice delle soluzioni:

  $$
  \mathbf{x} = \begin{bmatrix}
  x_{1} & \ldots & x_{n}
  \end{bmatrix}
  $$

Si chiama matrice completa di un sistema la matrice ottenuta affiancando la
matrice $\mathbf{A}$ con la $\mathbf{b}$.

### Operazioni elementari di sistemi lineari

Queste operazioni restituiscono sistemi lineari equivalenti a quello di
partenza, ovvero l'insieme delle soluzioni non cambia.

- scambio di posizione tra la righe $i$ e $j$: $S_{ij}$
- moltiplicazione della riga $i$ per lo scalare $\lambda$: $D_{i} (\lambda)$
- addizione dei valori della riga $j$ moltiplicati per $\lambda$ sulla riga $i$:
  $E_{ij} (\lambda)$
