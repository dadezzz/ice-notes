---
title: Lezione (2024-11-19)
---

## Matrici rappresentative di funzioni lineari

Data una qualunque funzione lineare, si può trovare una matrice che la
rappresenta rispetto ad una base di partenza del dominio e una di arrivo del
codominio.

:::note

La matrice rappresentativa descrive la funzione solo per una determinata base,
per descrivere una trasformazione in maniera più generale vedremo più avanti
come usare gli autovettori e gli autovalori.

:::

### Come costruire la matrice rappresentativa di una funzione $f: V \to V'$

Date 2 basi:

- $\mathcal{A} = \Set{\mathbf{a}_{1}, \ldots, \mathbf{a}_{n}} \subseteq V$
- $\mathcal{B} = \Set{\mathbf{b}_{1}, \ldots, \mathbf{b}_{m}} \subseteq V'$

Praticamente le colonne della matrice rappresentativa dei vettori dati dalle
coordinate rispetto alla base $\mathcal{B}$ dei vettori che formavano la base
$\mathcal{A}$. Quindi la matrice rappresentativa descrive dove finiscono i
vettori di $\mathcal{A}$ dopo che gli è stata applicata la trasformazione $f$.

Trovo i coefficienti $\alpha$ della matrice:

$$
\begin{darray}{l}
f(\mathbf{a}_{1}) = \sum_{i = 1}^{m} \alpha_{i 1} \mathbf{b}_{i} \\
\vdots \\
f(\mathbf{a}_{n}) = \sum_{i = 1}^{m} \alpha_{i n} \mathbf{b}_{i}
\end{darray}
$$

Chiamo $\mathbf{M}_{\mathcal{A}}^{\mathcal{B}}(f)$) la matrice rappresentativa
di $f$ rispetto alle basi $\mathcal{A}$ (del dominio) e $\mathcal{B}$ (del
codominio).

$$
\mathbf{M}_{\mathcal{A}}^{\mathcal{B}}(f) = \begin{bmatrix}
\alpha_{1 1} & \ldots & \alpha_{1 n} \\
\vdots & & \vdots \\
\alpha_{m 1} & \ldots & \alpha_{m n}
\end{bmatrix}
$$

Se le basi di partenza e arrivo sono uguali, allora si può anche scrivere
$\mathbf{M}(f)$.

### Coordinate e matrici rappresentative

Se una funzione lineare $f(\mathbf{v})$ è definita per uno spazio vettoriale
diverso da quello delle ennuple, dove potrebbe risultare difficile o non
definita la moltiplicazione per la matrice rappresentativa, è possibile
applicare la trasformazione all'ennupla $\mathbf{w}$ delle coordinate di quel
vettore e poi riconvertire l'ennupla nel corripondente vettore nel codominio di
$f$.

$$
\begin{darray}{ccc}
V & \xrightarrow{f(\mathbf{v})} & V' \\
\downarrow & & \downarrow \\
T_{\mathcal{A}} & & T_{\mathcal{B}} \\
\downarrow & & \downarrow \\
\R^{n} & \xrightarrow{\mathbf{M} \mathbf{w}} & \R^{m}
\end{darray}
$$

Visto il diagramma sopra, il procedimento che vogliamo fare è
$f(\mathbf{v}) = T_{\mathcal{A}}\ \mathbf{M}\ T_{\mathcal{B}}^{-1}$, dove
$T_{\mathcal{A}}$ converte $\mathbf{v}$ nella corrispettiva ennupla delle
coordinate rispetto alla base $\mathcal{A}$ e $T_{\mathcal{B}}$ riconverte
l'ennupla in un vettore del codominio.

**Corollario**:

- $N(\mathbf{M}) = T_{\mathcal{A}}(ker(f))$ e
  $ker(f) = T_{\mathcal{A}}^{-1}(N(\mathbf{M}))$
- $span(C(\mathbf{M})) = T_{\mathcal{B}}(Im(f))$ e
  $Im(f) = T_{\mathcal{B}}^{-1}(span(C(\mathbf{M})))$

## Cambiamento di base

Abbiamo imparato che un vettore appartenente ad uno spazio vettoriale $V$ è
rappresentato da un'unica combinazione lineare rispetto ad una base scelta di
$V$. Le coordinate del vettore sono i coefficienti di questa combinazione
lineare.

Per rappresentare lo stesso vettore rispetto ad un'altra base di $V$ è
necessario 'rimappare' le sua coordinate. Questa operazione è detta cambiamento
di base.

Sia $\mathbf{v} \in V$, quindi posso scriverlo come combinazione lineare degli
elementi di una base
$\mathcal{A}  = \Set{\mathbf{a}_{1}, \ldots, \mathbf{a}_{n}}$ oppure come
un'altra combinazione lineare (a coefficienti ovviamente differenti) di un'altra
base $\mathcal{B} = \Set{\mathbf{b}_{1}, \ldots, \mathbf{b}_{n}}$:

$$
\mathbf{v} = \sum_{i = 1}^{n} \lambda_{i}\ \mathbf{a}_{i} = \sum_{i = 1}^{n} \mu_{i}\ \mathbf{b}_{i}
$$

Chiamo $M_{\mathcal{A}}^{\mathcal{B}}$ la matrice che mette in relazione le
coordinate rispetto alla base $\mathcal{A}$ con quelle rispetto alla base
$\mathcal{B}$. Posso passare dalla base $\mathcal{A}$ alla $\mathcal{B}$
moltiplicando un vettore per $M_{\mathcal{A}}^{\mathcal{B}}$:

$$
\mathbf{M}_{\mathcal{A}}^{\mathcal{B}} \begin{bmatrix}
\lambda_{1} \\ \vdots \\ \lambda_{n}
\end{bmatrix} =
\begin{bmatrix}
\mu_{1} \\ \vdots \\ \mu_{n}
\end{bmatrix}
$$

Per il cambiamento inverso posso usare la matrice inversa di
$M_{\mathcal{A}}^{\mathcal{B}}$:

$$
\mathbf{M}_{\mathcal{B}}^{\mathcal{A}} = \left(\mathbf{M}_{\mathcal{A}}^{\mathcal{B}}\right)^{-1}
$$

## Come trovare la matrice rappresentativa di una funzione rispetto ad una base arbitraria

Sia $f: \R^{n} \to \R^{m}$ una funzione lineare rappresentata dalla matrice
$\mathbf{M}_{\mathcal{A}}^{\mathcal{A}'}(f)$.

Supponiamo di voler trovare $\mathbf{M}_{\mathcal{B}}^{\mathcal{B}'}(f)$,
_matrice rappresentativa di_ $f$ _rispetto alle basi_ $\mathcal{B}$ _di_
$\R^{n}$ _e_ $\mathcal{B}'$ _di_ $\R^{m}$_, partendo da_
$\mathbf{M}_{\mathcal{A}}^{\mathcal{A}'}(f)$.

Per una funzione lineare vale il seguente diagramma, nella parte sopra, la
funzione è definita da una matrice rispetto alle basi $\mathcal{A}$ e
$\mathcal{A}'$ di $\R^{n}$ e $\R^{m}$ rispettivamente, nella parte sotto la
stessa funzione è definita rispetto ad altre 2 basi del dominio ($\mathcal{B}$)
e del codominio ($\mathcal{B}'$):

$$
\begin{darray}{ccc}
\R^{n} & \xrightarrow{\mathbf{M}_{\mathcal{A}}^{\mathcal{A}'}(f)} & \R^{m} \\
\downarrow & & \downarrow \\
\mathbf{M}_{\mathcal{A}}^{\mathcal{B}} & & \mathbf{M}_{\mathcal{A}'}^{\mathcal{B}'} \\
\downarrow & & \downarrow \\
\R^{n} & \xrightarrow{\mathbf{M}_{\mathcal{B}}^{\mathcal{B}'}(f)} & \R^{m}
\end{darray}
$$

Dal diagramma consegue che
$\mathbf{M}_{\mathcal{B}}^{\mathcal{B}'}(f) = \mathbf{M}_{\mathcal{B}}^{\mathcal{A}}\ \mathbf{M}_{\mathcal{A}}^{\mathcal{A'}}(f)\ \mathbf{M}_{\mathcal{A}'}^{\mathcal{B}'}$.
Ovvero, se voglio applicare la funzione rappresentata da
$\mathbf{M}_{\mathcal{A}}^{\mathcal{A}'}(f)$ ad un vettore dato in coordinate
rispetto alla base $\mathcal{B}$, posso calcolare le sue coordinate rispetto
alla base $\mathcal{A}$, applico la trasformazione lineare e poi riconverto il
vettore nelle coordinate rispetto alla base $\mathcal{B}$.
