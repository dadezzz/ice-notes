---
title: Lezione (2024-11-27)
---

# Integrazione di funzioni razionali

## Se il grado del numeratore è maggiore di quello del denominatore

Per trovare l'integrale di una funzione dove il grado del numeratore è maggiore
del grado del denominatore:

$$
\int \frac{P(x)}{Q(x)} dx
$$

Possiamo riscrivere l'integrale come il risultato della divisione tra polinomi
di $P(x)$ e $Q(x)$:

$$
\int \frac{Q(x) S(x) + R(x)}{Q(x)} dx
$$

Semplificando otteniamo:

$$
\int S(x) dx + \int \frac{R(x)}{Q(x)} dx
$$

Il grado di $R(x)$ è strettamente minore del grado di $Q(x)$. Ora il problema è
come integrare questo tipo di funzioni razionali.

## Se il grado del numeratore è minore di quello del denominatore

Un algoritmo generale esiste ma è complicato.

### Numeratore costante

$$
\int \frac{c}{a x + b}\ dx \text{ con } a, b, c \in \R
$$

Possiamo riscrivere come:

$$
\frac{c}{a} \int \frac{a}{a x + b} dx = \frac{c}{a} ln(|a x + b|) + k
$$

### Denominatore di 2° grado

$$
\int \frac{\alpha x + \beta}{a x^{2} + b x + c} dx \text{ con } a, \alpha, b, \beta, C \in \R
$$

Si distinguono 3 casi in base al $\Delta$ del denominatore:

- Con $\Delta > 0$ il denominatore ha 2 soluzioni reali distinte:

  $$
  a x^{2} + b x + c = a (x - x_{1}) (x - x_{2})
  $$

  Allora possiamo affermare che esistono 2 costanti $A$ e $B$ tali che:

  $$
  \int \frac{\alpha x + \beta}{a (x - x_{1}) (x - x_{2})} dx = \int \frac{A (x - x_{2}) + B (x - x_{1})}{(x - x_{1})(x - x_{2})} dx
  $$

  \
  Per risolvere l'integrale dobbiamo trovare il valore delle costanti $A$ e $B$
  e poi portarle fuori:

  $$
  \int \frac{A}{x - x_{1}} dx + \int \frac{B}{x - x_{2}} dx = A \ ln(x - x_{1}) + B \ ln(x - x_{2})
  $$

- Con $\Delta = 0$ il denominatore corrisponde a un quadrato del tipo:

  $$
  a x^{2} + b x + c = a (x - x_{0})^{2}
  $$

  Per risolvere l'integrale devo sostituire $x - x_{0}$ con una variabile $t$.

- Con $\Delta < 0$ il denominatore non ha soluzioni reali ma ha 2 soluzioni
  complesse. Bisogna modificare il denominatore in modo da ottenere un integrale
  che sappiamo risolvere.

  Esempio:

  $$
  \begin{darray}{l}
  \int \frac{1}{x^{2} + 3} dx = \\[10pt]
  \frac{1}{3} \int \frac{1}{\left( \frac{x}{\sqrt{3}} \right)^{2} + 1} dx = \\[20pt]
  \frac{\sqrt{3}}{3} \int \frac{\frac{1}{\sqrt{3}}}{t^{2} + 1} \sqrt{3} dt = \\[10pt]
  \frac{\sqrt{3}}{3} arctan(t) + c = \\[10pt]
  \frac{\sqrt{3}}{3} arctan \left( \frac{x}{\sqrt{3}} \right) + c
  \end{darray}
  $$

  \

### Denominatore di grado superiore al 2°

Un denominatore di grado $> 2$ si può scomporre in fattori di grado $\leq 2$.

# Serie numeriche

Data una successione di numeri reali $a_{n}$, la successione delle somme
parziali $S_{k}$ con $k \in \N$ si definisce:

$$
S_{k} = \sum_{n = 0}^{k} a_{n} = a_{0} + \ldots + a_{k}
$$

Una serie numerica è il limite delle somme parziali, quando $k \to +\infty$:

$$
\sum_{n = 0}^{+\infty} a_{n} = \lim_{k \to +\infty} S_{k}
$$

La serie è detta:

- **convergente** se $\lim_{k \to +\infty} S_{k}$ è un limite finito;
- **divergente** se $\lim_{k \to +\infty} S_{k}$ tende a $\pm \infty$;
- **indeterminata** se $\nexists \lim_{k \to +\infty} S_{k}$;

### Esempio: serie geometrica

Fissato $x \in \R$, determiniamo $S_{k}$ di $a_{n} = x^{n}$:

$$
\begin{darray}{l}
S_{k} = 1 + x + x^{2} + x^{3} + \ldots + x^{k} \\[5pt]
x S_{k} = x + x^{2} + \ldots + x^{k + 1} \\[5pt]
(1 - x) S_{k} = 1 - x^{k + 1} \\[10pt]
\begin{cases}
k \neq 1 \implies S_{k} = \frac{1 - x^{k + 1}}{1 - x} \\
k = 1 \implies S_{k} = k + 1
\end{cases}
\end{darray}
$$

Osserviamo che:

- Se $x > 1$, allora $\lim_{k \to +\infty} S_{k} = +\infty$, quindi la serie
  associata a $S_{k}$ è divergente.
- Se x = 1, allora $\lim_{k \to + \infty} S_{k} = +\infty$, la serie è ancora
  divergente.
- Se $-1 < x < 1$, allora $\lim_{k \to +\infty} S_{k} = 0$, la serie ha limite
  finito ed è convergente.
- Se $x \leq -1$, $\nexists \lim_{k \to +\infty} S_{k}$, quindi la serie è
  indeterminata.

$$
\sum_{n = 0}^{+\infty} = \begin{cases}
x \geq 1 &\implies +\infty \\
-1 < x < 1 &\implies \frac{1}{1 - x} \\
x \leq -1 &\implies \nexists
\end{cases}
$$

Lo studio del carattere di una serie si basa sullo studio del limite delle somme
parziali. Quando non riesco a calcolarlo bisogna trovare altri metodi.

## Serie telescopiche

Date 2 successioni $a_{n}$ e $b_{n} = a_{n + 1} - a_{n}$, la somma parziale
$k$-esima è data da:

$$
\sum_{n = 0}^{k} = a_{0} + \ldots + a_{k} = \\[5pt]
 (b_{1} - b_{0}) + (b_{2} - b_{1}) + \ldots + (b_{k + 1} - b_{k}) = \\[5pt]
(b_{k + 1} - b_{0})
$$

Per calcolare il carattere della serie devo trovare il limite della serie:

$$
\sum_{n = 0}^{+\infty} = \lim_{k \to +\infty} (b_{k + 1} - b_{0})
$$

### Esempi

#### Serie di Méngoli

$$
\sum_{n = 1}^{+\infty} \frac{1}{n (n + 1)}
$$

La serie è telescopica, quindi dobbiamo trovare $b_{n}$ tale che:

$$
\frac{1}{n (n + 1)} = b_{n + 1} - b_{n} = \frac{1}{n} - \frac{1}{n + 1}
$$

Perciò:

$$
S_{k} = b_{k + 1} - b_{1}
$$

Per calcolare il carattere della serie bisogna calcolare:

$$
\lim_{k \to +\infty} 1 - \frac{1}{k + 1}
$$

Il risultato è 1, quindi la serie è convergente.

#### Serie logaritmica

$$
\sum_{n = 1}^{+\infty} ln \left(1 + \frac{1}{n} \right)
$$

Osserviamo che la serie è telescopica:

$$
ln \left(1 + \frac{1}{n} \right) = ln(n + 1) - ln(n)
$$

Quindi:

$$
S_{k} = b_{k + 1} - b_{1} = ln(k + 1) - ln(1) = ln(k + 1)
$$

Calcoliamo il carattere della serie logaritmica e verifichiamo che essa è
divergente:

$$
\lim_{k \to +\infty} ln(k + 1) = +\infty
$$

## Condizione necessaria per la convergenza di una serie

Non è detto che la somma dei termini di una serie infinitesima sia convergente,
però se $a_{n}$ non è infinitesima, allora la la serie non può essere
convergente.
