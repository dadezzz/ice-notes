---
title: Lezione (2024-12-04)
---

# Integrali generalizzati

La definizione di integrale di Riemann ($\int_{a}^{b} f(x) dx$) richiede che:

- il dominio $[a, b]$ dell'intervallo di integrazione sia limitato;
- la funzione integranda $f$ sia limitata;

Però è possibile integrare anche altri tipi di funzioni:

- funzione illimitata in un intervallo limitato;
- funzione limitata in un intervallo illimitato;

## Integrale generalizzato in un intervallo limitato

L'integrale improprio di $f$ in $[a, b]$, dato un numero reale $\epsilon > 0$
che rende la funzione limitata in $[a + \epsilon, b]$ o in $[a, b - \epsilon]$,
è definito:

$$
\int_{a}^{b} f(x) dx = \lim_{\epsilon \to 0^{+}} \int_{a + \epsilon}^{b} f(x) dx
$$

**Esempio**: Integrabilità di $\frac{1}{x^{\alpha}}$ per $x \to 0$

Calcoliamo per $\alpha \in \R$, $\alpha > 0$ l'integrale generalizzato:

$$
\int_{0}^{1} \frac{1}{x^{\alpha}} dx
$$

Prendo un numero reale $0 < \epsilon < 1$ e considero l'intervallo
$[\epsilon, 1]$. In questo intervallo la funzione è continua e limitata, quindi
è integrabile per ogni $\epsilon > 0$.

Si può dire che la funzione è integrabile in senso generalizzato nell'intervallo
$[0, 1]$, ovvero che l'area sotto al suo grafico si può calcolare con:

$$
\lim_{\epsilon \to 0} \int_{\epsilon}^{1} \frac{1}{x^{\alpha}} dx = \begin{dcases}
\alpha = 1 \implies \left[ln(|x|)\right]_{\epsilon}^{1} = - ln(\epsilon)\\[5pt]
\alpha \neq 1 \implies \left[\frac{x^{1 - \alpha}}{1 - \alpha}\right]_{\epsilon}^{1} = \frac{1}{1 - \alpha} - \frac{\epsilon^{1 - \alpha}}{1 - \alpha}
\end{dcases}
$$

Per $\alpha = 1$ la funzione non è integrabile in senso generalizzato, ovvero il
suo integrale improprio è divergente a $+ \infty$.

Per $\alpha \neq 1$ dobbiamo valutare:

$$
\lim_{\epsilon \to 0^{+}} \left(\frac{1}{1 - \alpha} - \frac{\epsilon^{1 - \alpha}}{1 - \alpha}\right) = \frac{1}{1 - \alpha} - \frac{1}{1 - \alpha} \lim_{\epsilon \to 0^{+}} \epsilon^{1 - \alpha}
$$

Quindi:

$$
\int_{0}^{1} \frac{1}{x^{\alpha}} dx = \begin{dcases}
0 < \alpha < 1 & \implies \frac{1}{1 - \alpha} \\
a > 1 & \implies + \infty
\end{dcases}
$$

Per $0 < \alpha < 1$, la funzione è integrabile in senso generalizzato e vale
$\frac{1}{1 - \alpha}$, per $\alpha > 1$ l'integrale è divergente.

## Integrale generalizzato in un intervallo illimitato

Data una funzione $f: [a, +\infty)$ integrabile nell'intervallo limitato
$[a, M]$ per ogni $M > a$, l'integrale generalizzato di $f$ in $(a, +\infty)$ è
definito:

$$
\int_{a}^{+\infty} f(x) dx = \lim_{M \to +\infty} \int_{a}^{M} f(x) dx
$$

Per una funzione illimitata a $-\infty$ devo trovare $M < b$ tale che $f$ sia
integrabile in $[M, b]$.

**Esempio**: Integrabilità di $\frac{1}{x^{\alpha}}$ per $x \to +\infty$

Calcoliamo per $\alpha \in \R$, $\alpha > 0$ l'integrale generalizzato:

$$
\int_{1}^{+\infty} \frac{1}{x^{\alpha}} dx
$$

Prendo un numero reale $M$ tale che la funzione sia continua e quindi
integrabile in $[1, M]$.

$$
\int_{1}^{M} \frac{1}{x^{\alpha}} = \begin{dcases}
\alpha = 1 \implies \left[ln(|x|)\right]_{1}^{M} = ln(M) \\[5pt]
\alpha \neq 1 \implies \left[\frac{x^{1 - \alpha}}{1 - \alpha}\right]_{1}^{M} = \frac{M^{1 - \alpha}}{1 - \alpha} - \frac{1}{1 - \alpha}
\end{dcases}
$$

Se $\alpha = 1$ la funzione non è integrabile in senso generalizzato perché
l'integrale improprio è divergente a $+\infty$.

Per $\alpha \neq 1$:

$$
\int_{1}^{M} \frac{1}{x^{\alpha}} dx = \begin{dcases}
0 < \alpha < 1 &\implies +\infty \\
\alpha > 1 &\implies \frac {1}{1 - \alpha}
\end{dcases}
$$

## Criterio del confronto

Date 2 funzioni $f$ e $g$ integrabili in $[a, b)$, con $b \in (a, +\infty]$, e
$\forall x \in [a, b), \ 0 < f(x) < g(x)$, allora:

- Se $g(x)$ è convergente, allora anche $f(x)$ lo è.
- Se $f(x)$ è divergente, allora anche $g(x)$ lo è.

## Criterio del confronto asintotico

Ricordiamo che date 2 funzioni definite in un intorno di un punto
$x_{0} \in \R$:

- $f(x) = o(g(x))$ per $x \to x_{0}$: $\lim_{x \to x_{0}} \frac{f(x)}{g(x)} = 0$
- $f(x) \sim g(x)$ per $x \to x_{0}$: $\lim_{x \to x_{0}} \frac{f(x)}{g(x)} = 1$

Date 2 funzioni $f$ e $g$ integrabili in $[a, b)$, con $b \in (a, +\infty]$, e
$\forall x \in [a, b), \ f(x) > 0, \ g(x) > 0, \ f(x) \sim g(x) \text{ per } x \to b^{-}$,
allora:

$$
\int_{a}^{b} f(x) dx \text{ è convergente} \iff \int_{a}^{b} g(x) dx \text{ è convergente}
$$

## Criterio di convergenza assoluta

Se l'integrale improprio $\int_{a}^{b} |f(x)| dx$ è convergente, allora anche
$\int_{a}^{b} f(x) dx$ lo è. Inoltre:

$$
\left| \int_{a}^{b} f(x) dx \right| \leq \int_{a}^{b} |f(x)| dx
$$
