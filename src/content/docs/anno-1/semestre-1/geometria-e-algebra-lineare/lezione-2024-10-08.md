---
title: Lezione (2024-10-08)
---

## Spazi vettoriali

Uno spazio vettoriale reale è un insieme $V$ (i cui elementi sono detti vettori)
su cui sono definite 2 operazioni che soddisfano determinate proprietà:

- somma tra elementi qualsiasi $\in V$:
  - $\mathbf{v} + \mathbf{w} = \mathbf{w} + \mathbf{v}$
  - $(\mathbf{v} + \mathbf{w}) + \mathbf{u} = \mathbf{v} + (\mathbf{w} + \mathbf{u})$
  - $\exists\ \mathbf{0} \in V \mid \mathbf{0} + \mathbf{v} = \mathbf{v}$
  - $\mathbf{v} + (-\mathbf{v}) = \mathbf{0}$
- prodotto di un elemento di $V$ per uno scalare qualsiasi:
  - $\lambda (\mu \mathbf{v}) = (\lambda \mu) \mathbf{v}$
  - $1 \mathbf{v} = \mathbf{v}$
  - $(\lambda + \mu) \mathbf{v} = \lambda \mathbf{v} + \mu \mathbf{v}$
  - $\lambda (\mathbf{v} + \mathbf{w}) = \lambda \mathbf{v} + \lambda \mathbf{w}$

:::note

Tutti i tipi di vettori visti finora soddisfano queste proprietà:

- vettori geometrici (classe di equivalenza di segmenti orientati);
- matrici;
- ennuple (elementi di $\R^{n}$);

:::

## Combinazioni lineari

Dato uno spazio vettoriale reale
$V = \Set{\mathbf{v}_{1}, \ldots, \mathbf{v}_{k}}$ e
$\lambda_{1}, \ldots, \lambda_{k}$ scalari, il vettore:

$$
\mathbf{v} = \sum_{i = 1}^{k} \lambda_{i} \mathbf{v}_{i}
$$

È detto combinazione lineare dei vettori
$\mathbf{v_{1}}, \ldots, \mathbf{v_{k}}$ con coefficienti
$\lambda_{1}, \ldots, \lambda_{k}$.

### Forma matriciale

La combinazione lineare $\sum_{i = 1}^{k} \lambda_{i} \mathbf{v}_{i}$ si può
scrivere sotto forma di matrice:

$$
\mathbf{A} = \left[\begin{darray}{c|c|c}
\mathbf{v}_{1} & \ldots & \mathbf{v}_{k}
\end{darray}\right]
\begin{bmatrix}
\lambda_{1} \\ \vdots \\ \lambda_{k}
\end{bmatrix}
$$

$\mathbf{A}$ è il risultato della moltiplicazione tra la matrice data
affiancando i vettori colonna $\mathbf{v}_{1}, \ldots, \mathbf{v}_{k}$ e la
matrice colonna degli scalari $\lambda_{1}, \ldots, \lambda_{k}$.

## Sottospazi vettoriali

Un sottoinsieme $U$ dello spazio vettoriale $V$, $U \subseteq V$, è detto
sottospazio di $V$ se è chiuso rispetto alle 2 operazioni di $V$, ovvero se la
somma o la moltiplicazione tra due elementi di $U$ danno come risultato un altro
elemento di $U$.

Di conseguenza, una combinazione lineare tra gli elementi di un sottospazio deve
restituire un altro elemento di quel sottospazio.

$$
\forall \mathbf{u}_{1}, \mathbf{u}_{2} \in U,\ \lambda \mathbf{u}_{1} + \mu \mathbf{u}_{2} \in U
$$

Se $U$ è un sottospazio di $V$ allora $\mathbf{0} \in U$ per le proprietà del
prodotto tra elementi di uno spazio vettoriale.

Se $\exists\ \mathbf{u} \in U \mid \mathbf{u} \neq \mathbf{0}$, allora $U$
contiene infiniti elementi.

**Esempio**: sottospazi di $\R^{n}$:

- $\Set{\mathbf{0}}$: insieme formato solo dal vettore nullo;
- $\R^{n}$: uno spazio è sottospazio di se stesso;
- $\Set{\forall\ \mathbf{v} \mid \mathbf{A} \mathbf{v} = \mathbf{0}}$: soluzioni
  di un sistema lineare omogeneo;
- $\Set{\mathbf{v} = (0, v_{2}, \ldots, v_{n})}$: ennuple in cui il primo
  elemento è $0$;

## Generatori di uno spazio vettoriale

Dato uno spazio vettoriale reale
$V = \Set{\mathbf{v}_{1}, \ldots, \mathbf{v}_{k}}$, l'insieme di tutte le
combinazioni lineari di $\mathbf{v}_{1}, \ldots, \mathbf{v}_{k}$ è detto spazio
generato da $\mathbf{v}_{1}, \ldots, \mathbf{v}_{k}$.

Si definisce:

$$
span(\mathbf{v}_{1}, \ldots, \mathbf{v}_{k}) = \Set{\sum_{i = 1}^{k} \lambda_{i} \mathbf{v}_{i} \text{ con } \lambda_{i} \in \R}
$$

Se esistono $\mathbf{v}_{1}, \ldots, \mathbf{v}_{k} \in V$ tali che
$V = span(\mathbf{v}_{1}, \ldots, \mathbf{v}_{k})$, allora si dice che $V$ è
finitamente generato e $\Set{\mathbf{v}_{1}, \ldots, \mathbf{v}_{k}}$ è
l'insieme o sistema dei generatori di $V$.

### Stabilire se un insieme di ennuple è un sistema di generatori di $\R^{n}$

L'insieme di ennuple $\Set{\mathbf{v}_{1}, \ldots, \mathbf{v}_{k}}$ è un insieme
di generatori di $\R^{n}$ se e solo se:

$$
rg(\mathbf{A}) = n \text{ con } \mathbf{A} = \left[\begin{array}{c|c|c}
\mathbf{v}_{1} & \ldots & \mathbf{v}_{k}
\end{array}\right]
$$

Per avere rango $n$, è necessario che $k \geq n$.
