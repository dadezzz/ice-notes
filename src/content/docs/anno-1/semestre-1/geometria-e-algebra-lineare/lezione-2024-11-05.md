---
title: Lezione (2024-11-05)
---

# Spazio delle colonne e spazio delle righe di una matrice

Data una matrice
$\mathbf{A} = \left[\begin{array}{c|c|c} \mathbf{c}_{1} & \mathbf{c}_{2} & \mathbf{c}_{3} \end{array}\right]$:

- $C(A) = span(\Set{\mathbf{c}_{1}, \mathbf{c}_{2}, \mathbf{c}_{3}})$ è lo
  spazio delle colonne di $\mathbf{A}$.
- $R(A) = span(\Set{\mathbf{r}_{1}, \mathbf{r}_{2}, \mathbf{r}_{3}})$ è lo
  spazio delle righe di $\mathbf{A}$.

$$
dim(R(\mathbf{A})) = rg(\mathbf{A})
$$

# Coordinate di uno spazio vettoriale

Dato uno spazio vettoriale $V$, ogni suo elemento si può esprimere come la
combinazione lineare:

$$
\mathbf{v} = \sum_{i = 1}^{n} v_{1} \mathbf{b}_{i}
$$

Gli scalari $v_{1}, \ldots, v_{n}$ sono detti **coordinate** di $\mathbf{v}$
rispetto alla base $\mathcal{B} = \Set{\mathbf{b}_{1}, \ldots, \mathbf{b}_{n}}$.

D'ora in poi chiameremo $T_{\mathcal{B}}: V \to \R^{n}$ la funzione biunivoca e
lineare che associa ad ogni vettore di $V$ una ennupla formata dalle coordinate
di quel vettore.

# Funzioni lineari

Dati 2 spazi vettoriali $V$ e $V'$, una funzione che associa elementi di $V$ con
elementi in $V'$ è detta lineare se:

$$
f(\lambda \mathbf{v} + \mu \mathbf{w}) = \lambda\ f(\mathbf{v}) + \mu\ f(\mathbf{w})
$$

Gli spazi $V$ e $V'$ sono detti rispettivamente dominio e codominio di $f$. Se
$V = V'$ allora la funzione è detta endomorfismo.

Se una funzione lineare è biunivoca, allora essa viene detta isomorfismo e $V$ e
$V'$ hanno la stessa dimensione e sono detti spazi isomorfi.

La funzione inversa di una funzione lineare è anch'essa lineare.

La composizione di 2 funzioni lineari è anch'essa una funzione lineare.

## Rappresentazione sotto forma di matrice

Una funzione lineare è **sempre rappresentata da una certa matrice**, che varia
a seconda della base scelta per il dominio e il codominio (più avanti vedremo
come trovare questa matrice rappresentativa).

Data una funzione lineare $f$, rappresentata da una matrice $\mathbf{A}$,
allora:

$$
f(\mathbf{v}) = \mathbf{A}\ \mathbf{v}
$$

Una funzione lineare non è altro che la **moltiplicazione di un vettore per la
sua matrice rappresentativa**.

Se la matrice è quadrata, allora $f$ è un endomorfismo, altrimenti la dimensione
del codominio sarà diversa da quella del dominio.

## Composizione di funzioni lineari

La composizione di 2 funzioni lineari, ovvero applicare una trasformazione $g$
al risultato della trasformazione $f$ del vettore $\mathbf{v}$ si scrive così:

$$
(g \circ f)(\mathbf{v}) = g(f(\mathbf{v}))
$$

In termini di matrici, se la funzione $g$ è rappresentata da una matrice
$\mathbf{A}$ e la funzione $f$ è rappresentata da una matrice $\mathbf{B}$,
allora la composizione è il risultato di una moltiplicazione tra le 2 matrici
rappresentative.

$$
(g \circ f)(\mathbf{v}) = A\ B\ \mathbf{v}
$$
