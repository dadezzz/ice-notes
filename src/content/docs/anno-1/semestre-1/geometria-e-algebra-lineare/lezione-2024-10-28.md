---
title: Lezione (2024-10-28)
---

# Determinante di una matrice quadrata

Sia $\mathbf{A} \in \mathbb{M}_{n}(\R)$ una matrice quadrata. Dati 2 indici
$i, j \in \Set{1, \ldots, n}$, chiamiamo la matrice $\mathbf{A}_{i j}$ la
matrice di dimensioni $(n - 1) \times (n - 1)$, ottenuta da $\mathbf{A}$
rimuovendo la riga $i$ e la colonna $j$.

Il determinante di $\mathbf{A}$, ottenuto partendo dalla colonna $j$ è una
funzione che restituisce un valore reale e si definisce con il teorema di
Laplace:

$$
det(\mathbf{A}) = \sum_{i = 1}^{n} (-1)^{i + j}\ a_{i j}\ det(\mathbf{A}_{i j})
$$

La formula del determinante è ricorsiva.

## Semplificazioni della formula del determinante

- Se $\mathbf{A} \in \mathbb{M}_{1}(\R)$_, allora_ $det(\mathbf{A}) = a_{11}$.
- Se $\mathbf{A} \in \mathbb{M}_{2}(\R)$, allora
  $det(\mathbf{A}) = a_{1 1} a_{2 2} - a_{1 2} a_{2 1}$.
- Se $\mathbf{A}$ è una matrice triangolare superiore
  ($i > j \implies a_{i j} = 0$), allora il determinante è il prodotto di tutti
  i coefficienti sulla diagonale principale.
- Il determinante di $\mathbf{I}_{n}$ è sempre $1$.
- Se $\mathbf{A}$ ha una colonna nulla, allora $det(\mathbf{A}) = 0$.
- $det(\mathbf{A}) = det(\mathbf{A}^{T})$

## Teorema di Binet

Se $\mathbf{A}, \mathbf{B} \in \mathbb{M}_{n}(\R)$, allora:

$$
det(\mathbf{A} \mathbf{B}) = det(\mathbf{A})\ det(\mathbf{B})
$$

Quindi se $\mathbf{A} \in \mathbb{M}_{n}(\R)$ è invertibile, allora
$det(\mathbf{A}^{-1}) = (det(\mathbf{A}))^{-1}$.

## Determinante delle matrici delle operazioni elementari

- $det(\mathbf{S}_{ij}) = -1$,
  $det(\mathbf{A}\ \mathbf{S}_{ij}) = - det(\mathbf{A})$
- $det(\mathbf{D}_{i}(\lambda)) = \lambda$,
  $det(\mathbf{A}\ \mathbf{D}_{i}(\lambda) = \lambda\ det(\mathbf{A}))$
- $det(\mathbf{E}_{ij}(\lambda)) = 1$,
  $det(\mathbf{A}\ \mathbf{E}_{ij}(\lambda)) = det(\mathbf{A})$

### Metodo di Gauss per calcolare il determinante

È possibile calcolare il $det(\mathbf{A})$ con i seguenti passaggi:

1. Ridurre $\mathbf{A}$ in una sua forma a scalini ($\mathbf{A}'$) tramite
   operazioni $\mathbf{S}_{ij}$ e $\mathbf{E}_{ij}(\lambda)$.
2. $det(\mathbf{A}')$ è il prodotto dei coefficienti sulla diagonale principale,
   perché una matrice a scalini è anche triangolare superiore.
3. $det(\mathbf{A}) = (-1)^{s}\ det(\mathbf{A}')$, dove $s$ è il numero di
   operazioni $\mathbf{S}_{ij}$ eseguite.

# Applicazioni del determinante

## Rango e invertibilità

Sia $\mathbf{A} \in \mathbb{M}_{n}(\R)$ una matrice quadrata, allora le seguenti
condizioni sono equivalenti:

- $det(\mathbf{A}) \neq 0$
- $rg(\mathbf{A}) = n$
- $\mathbf{A}$ è invertibile

Di conseguenza, un insieme di $k$ ennuple
$\Set{\mathbf{v}_{1}, \ldots, \mathbf{v}_{k}}$ è una base di $\R^{n}$ se e solo
se $det(\mathbf{A}) \neq 0$, dove
$\mathbf{A} = \left[\begin{array}{c|c|c} \mathbf{v}_{1} & \ldots & \mathbf{v}_{k} \end{array}\right]$.

## Teorema di Cramer (sistemi lineari)

Sia $\mathbf{A}\ \mathbf{x} = \mathbf{b}$ un sistema lineare quadrato di $n$
equazioni in $n$ incognite, se $det(\mathbf{A}) \neq 0$, allora esso ammette
un'unica soluzione.

## Calcolo delle matrici inverse

Data $\mathbf{A} \in \mathbb{M}_{n}(\R)$, $\mathbf{A} = [a_{i j}]$, il cofattore
dell'elemento $a_{ij}$ è lo scalare:

$$
a_{ij}' = (-1)^{i + j}\ det(\mathbf{A}_{ij})
$$

La matrice dei cofattori di $\mathbf{A}$ è $\mathbf{A}' = [a_{ij}']$.

Se $\mathbf{A}$ è invertibile, allora:

$$
\mathbf{A}^{-1} = (det(\mathbf{A}))^{-1}\ (\mathbf{A}')^{T}
$$
