---
title: Lezione (2024-12-03)
---

# Autovettori e autovalori

Dato un endomorfismo $f: V \to V$, un vettore $\mathbf{v} \in V$ è detto
**autovettore** se:

$$
\exists \ \lambda \in \R \mid f(\mathbf{v}) = \lambda\ \mathbf{v}
$$

Uno scalare $\lambda$ è detto **autovalore** se:

$$
\exists \ \mathbf{v} \in V, \mathbf{v} \neq \mathbf{0} \mid f(\mathbf{v}) = \lambda\ \mathbf{v}
$$

L'insieme degli autovalori di $f$ si chiama spettro di $f$.

Dato un autovalore $\lambda$, l'autospazio relativo a $\lambda$ è il sottospazio
di $V$:

$$
E(\lambda) = \Set{\mathbf{v} \in V \mid f(\mathbf{v}) = \lambda\ \mathbf{v}}
$$

**Esempio**: $f: \R^{2} \to \R^{2}$, $f: (v_{1},v_{2}) \to (v_{2}, v_{1})$

- $\lambda = 1$ è un autovalore di $f$ quando $\mathbf{v} = (1, 1)$. Allora
  $\mathbf{v} \in E(1)$ perché $f(\mathbf{v}) = 1\ \mathbf{v}$.
- $\lambda = -1$ è un autovalore di $f$ quando $\mathbf{v} = (1, -1)$. Allora
  $\mathbf{v} \in E(-1)$ perché $f(\mathbf{v}) = -1\ \mathbf{v}$.

Dati $\lambda_{1}, \ldots, \lambda_{k}$ autovalori di $f$ e
$\mathbf{v}_{1}, \ldots, \mathbf{v}_{k} \in V$ tali che
$f(\mathbf{v}_{i}) = \lambda_{i} \mathbf{v}_{i}$, allora l'insieme
$\Set{\mathbf{v}_{1}, \ldots, \mathbf{v}_{k}}$ è linearmente indipendente.

## Come trovare gli autovalori di $f$

Date un qualunque endomorfismo $f: V \to V$, una base $\mathcal{A}$ di $V$ e la
matrice rappresentativa
$\mathbf{M} = \mathbf{M}_{\mathcal{A}}^{\mathcal{A}}(f)$, $\lambda$ è un
autovalore di $f$ se e solo se $f(\mathbf{v}) = \lambda\ \mathbf{v}$, ovvero:

$$
\mathbf{M}\ \mathbf{v} = \lambda\ \mathbf{I}\ \mathbf{v} \\
\Updownarrow \\
(\mathbf{M} - \lambda\ \mathbf{I})\ \mathbf{v} = \mathbf{0} \\
\Updownarrow \\
det(\mathbf{M} - \lambda\ \mathbf{I}) = 0
$$

Il polinomio caratteristico di $f$ è il polinomio con variabile $\lambda$:

$$
\chi_{f}(\lambda) = det(\mathbf{M} - \lambda \ \mathbf{I})
$$

Se prendessimo una base diversa da $\mathcal{A}$, il polinomio non cambierebbe.
Infatti gli autovalori e i rispettivi autovettori sono utili per descrivere una
funzione lineare a prescindere dalla base usata, cosa che non è vera per le
matrici rappresentative rispetto ad una base.

$f$ è diagonalizzabile se e solo se esiste una base di $V$ formata da
autovettori di $f$.

## Come trovare gli autovettori

Sia $\lambda_{i}$ un autovalore di $f$, allora:

$$
f(\mathbf{v}) = \lambda_{i} \mathbf{v} \\
\Updownarrow \\
f(\mathbf{v}) - \lambda_{i}\ Id(\mathbf{v}) = \mathbf{0} \\
\Updownarrow \\
(f - \lambda_{i}\ Id)(\mathbf{v}) = \mathbf{0} \\
\Updownarrow \\
(\mathbf{M}(f) - \lambda_{i}\ I) \ \mathbf{v} = \mathbf{0}
$$

Quindi:

$$
E(\lambda_{i}) = \Set{\mathbf{v} \mid f(\mathbf{v}) = \lambda_{i}\ \mathbf{v}} = ker(f - \lambda_{i}\ Id)
$$

# Molteplicità geometrica e molteplicità algebrica

Sia $\lambda_{0}$ un autovalore di $f$:

- La molteplicità algebrica di $\lambda_{0}$, $a(\lambda_{0})$ il numero di
  volte in cui $\lambda_{0}$ annulla $\chi_{f}(\lambda_{0})$.
- La molteplicità geometrica di $\lambda_{0}$, $g(\lambda_{0})$ è la dimensione
  dell'autospazio $E(\lambda_{0})$.

Per ogni autovalore vale:

$$
1 \leq g(\lambda_{0}) \leq a(\lambda_{0})
$$

# Criterio di diagonalizzabilità

$f: V \to V$ è un endomorfismo diagonalizzabile se e solo se:

- $\chi_{f}(\mathbf{v})$ è totalmente riducibile (fattorizzabile come prodotto
  di polinomi di grado 1).
- Per ogni autovalore $\lambda_{i}$ si ha $a(\lambda_{i}) = g(\lambda_{i})$.
