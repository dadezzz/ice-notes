---
title: Lezione (2024-11-04)
---

# Basi di spazi vettoriali

Dato uno spazio vettoriale $V$ finitamente generato, un insieme di vettori
$\mathcal{B} = \Set{\mathbf{b}_{1}, \ldots, \mathbf{b}_{n}}$ è una base di $V$
se è un sistema di generatori ed è linearmente indipendente.

Dato $V$, spazio vettoriale finitamente generato, $V \neq \Set{\mathbf{0}}$,
allora $V$ ammette almeno una base.

**Esempi**:

- $\R^{n}$:
  $\mathcal{B} = \Set{(1, 0, 0, 0), (0, 1, 0, 0), (0, 0, 1, 0), (0, 0, 0, 1)}$
- $\mathbb{M}_{2}(\R)$:
  $\mathcal{B} = \Set{\begin{bmatrix} 1 & 0 \\ 0 & 0 \end{bmatrix}, \begin{bmatrix} 0 & 1 \\ 0 & 0 \end{bmatrix}, \begin{bmatrix} 0 & 0 \\ 1 & 0 \end{bmatrix}, \begin{bmatrix} 0 & 0 \\ 0 & 1 \end{bmatrix}}$
- $R_{d}[x]$: $\mathcal{B} = \Set{1, x, \ldots, x^{d}}$

## Estrazione di una base da un sistema di generatori

Dato $\Set{\mathbf{v}_{1}, \ldots, \mathbf{v}_{k}} \subset \R^{n}$, sistema di
generatori ($k \geq n$):

1. Formiamo la matrice $n \times k$:

   $$
   \mathbf{A} = \left[\begin{array}{c|c|c} \mathbf{v}_{1} & \ldots & \mathbf{v}_{k} \end{array}\right]
   $$

2. Riduciamo $\mathbf{A}$ a scalini.
3. i vettori corrispondenti alle colonne contenenti pivot formeranno una base di
   $\R^{n}$.

# Dimensione di uno spazio vettoriale

Dato uno spazio vettoriale $V$, una sua base
$\mathcal{B} = \Set{\mathbf{b}_{1}, \ldots, \mathbf{b}_{n}}$ e un insieme di
generatori $A = \Set{\mathbf{v}_{1}, \ldots, \mathbf{v}_{m}}$ tale che $m < n$,
allora esiste una base di $V$ formata da $A$ e da altri $n - m$ elementi di
$\mathbf{B}$.

In particolare, ogni base di $V$ ha lo stesso numero di elementi: $n$. Questo
numero è detto dimensione di $V$ e si denota con:

$$
dim(V)
$$

Se $V = \Set{\mathbf{0}}$, allora $dim(V) = 0$.

**Dimensioni di spazi vettoriali comuni**:

|           $V$           | $dim(V)$ |
| :---------------------: | :------: |
|        $\R^{n}$         |   $n$    |
| $\mathbb{M}_{m, n}(\R)$ |  $m\ n$  |
|       $\R_{d}[x]$       | $d + 1$  |

# Completare un insieme linearmente indipendente ad una base

Dati un insieme linearmente indipendente
$A = \Set{\mathbf{v}_{1}, \ldots, \mathbf{v}_{m}} \subset \R^{n}$ e una base
$\mathcal{B} = \Set{\mathbf{b}_{1}, \ldots, \mathbf{b}_{n}} \subset \R^{n}$.

1. Formiamo la matrice:

   $$
   \mathbf{C} = \left[\begin{array}{c|c}
   \mathbf{A} & \mathbf{B}
   \end{array}\right]
   $$

   Dove $\mathbf{A}$ ha come colonne i vettori di $A$ e $\mathbf{B}$ ha come
   colonne i vettori di $\mathcal{B}$.

2. Riduciamo $\mathbf{C}$ a scalini.
3. Otteniamo $m$ pivot sulle prime $m$ colonne e la posizione degli altri
   $m - n$ pivot in $\mathbf{B}$ individuerà gli $m - n$ elementi di
   $\mathcal{B}$ da aggiungere ad $A$ per ottenere una base di $\R^{n}$.
