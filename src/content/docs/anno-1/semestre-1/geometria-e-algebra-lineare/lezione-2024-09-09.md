---
prev: false
title: Lezione (2024-09-09)
---

# Vettori geometrici

## Segmento orientato

Dati 2 punti $A$ e $B$ in uno spazio tridimensionale, un segmento orientato
$\vec{AB}$ è un segmento che ha come estremo iniziale il punto $A$ e come
estremo finale il punto $B$.

2 segmenti $\vec{AB}$ e $\vec{CD}$ sono equivalenti se hanno uguali direzione,
modulo e verso.

Un vettore geometrico è l'insieme dei segmenti orientati equivalenti tra loro:

$$
\mathbf{v} = \vec{AB} = \vec{CD} \text{ con } \vec{AB} \equiv \vec{CD}
$$

L'insieme dei vettori geometrici nello spazio tridimensionale si chiama $V^{3}$.

## Modulo di un vettore

Il modulo di un vettore $\mathbf{v}$ ($|\mathbf{v}|$) è un numero sempre
$\geq 0$.

Se $|\mathbf{v}| = 0$ allora il vettore è nullo.

## Vettore nullo

Un vettore nullo è classe di equivalenza del segmento orientato $\vec{AA}$, dove
l'estremo iniziale coincide con l'estremo finale. Direzione e verso sono
indeterminati.

Si indica con il simbolo $\mathbf{0}$.

## Versore

Un versore è un vettore geometrico con modulo di valore $1$.

Di solito si indica con il simbolo $\mathbf{e}$.

### Normalizzazione di un vettore

La normalizzazione di un vettore è l'operazione che consiste nel trasformare un
vettore in un versore.

$$
\frac{\mathbf{v}}{|\mathbf{v}|} = \mathbf{e} \text{ con } \mathbf{v} \neq \mathbf{0}
$$

## Operazioni tra vettori e scalari

### Somma

Dati $\mathbf{v} = \vec{AB}$ e $\mathbf{w} = \vec{BC}$:

$$
\mathbf{v} + \mathbf{w} = \vec{AC}
$$

**Proprietà**:

- $\mathbf{v} + \mathbf{w} = \mathbf{w} + \mathbf{v}$
- $(\mathbf{v} + \mathbf{w}) + \mathbf{u} = \mathbf{v} + (\mathbf{w} + \mathbf{u})$
- $\mathbf{v} + \mathbf{0} = \mathbf{v}$

### Prodotto per uno scalare

Dato un vettore geometrico $\mathbf{v}$ e uno scalare (numero reale) $\lambda$,
il vettore geometrico $\lambda \mathbf{v}$ è un vettore con direzione e verso
uguali a $\mathbf{v}$ e modulo $|\lambda \mathbf{v}|$.

- Se $\lambda$ è un numero negativo, allora il verso di $\lambda \mathbf{v}$
  sarà opposto a quello di $\mathbf{v}$.
- Se $\lambda = 0$ allora $\lambda \mathbf{v} = \mathbf{0}$.

**Proprietà**:

- $\lambda (\mu \mathbf{v}) = (\lambda \mu) \mathbf{v}$
- $1 \mathbf{v} = \mathbf{v}$
- $(\lambda + \mu) \mathbf{v} = \lambda \mathbf{v} + \mu \mathbf{v}$
- $\lambda (\mathbf{v} + \mathbf{w}) = \lambda \mathbf{v} + \lambda \mathbf{w}$

### Prodotto scalare

Il prodotto scalare tra 2 vettori $\mathbf{v} = \vec{AB}$ e
$\mathbf{w} = \vec{AC}$ è un numero reale dato da:

$$
\mathbf{v} \cdot \mathbf{w} = |\mathbf{v}| |\mathbf{w}| cos(\alpha)
$$

dove $\alpha$ è l'angolo compreso tra i 2 vettori.

Se il prodotto scalare tra 2 vettori è $0$, allora essi sono ortogonali.

**Proprietà**:

- $\mathbf{v} \cdot \mathbf{w} = \mathbf{w} \cdot \mathbf{v}$
- $(\lambda \mathbf{v}) \cdot \mathbf{w} = \lambda (\mathbf{v} \cdot \mathbf{w})$
- $\mathbf{v} \cdot (\mathbf{w} + \mathbf{u}) = \mathbf{v} \cdot \mathbf{w} + \mathbf{v} \cdot \mathbf{u}$
- $\mathbf{v} \cdot \mathbf{v} = (|\mathbf{v}|)^{2}$

## Proiezioni ortogonali

Dati 2 vettori geometrici $\mathbf{v}$ e $\mathbf{w}$, la proiezione ortogonale
di $\mathbf{v}$ su $\mathbf{w}$ è:

$$
\left(\mathbf{w} \cdot \frac{\mathbf{w}}{|\mathbf{w}|}\right) \frac{\mathbf{w}}{|\mathbf{w}|} = \left(\frac{\mathbf{v} \cdot \mathbf{w}}{(|\mathbf{w}|)^{2}}\right) \mathbf{w} \text { con } \mathbf{w} \neq \mathbf{0}
$$

Se $\mathbf{w} = \mathbf{e}$, allora si può scrivere:

$$
(\mathbf{v} \cdot \mathbf{w}) \mathbf{w}
$$
