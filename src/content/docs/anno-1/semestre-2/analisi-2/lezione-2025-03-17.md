---
title: Lezione (2025-03-17)
---

# Teorema del differenziale totale

:::caution

La derivabilità parziale non è sufficiente ad assicurare la differenziabilità.

:::

Presa una funzione $f$ a più variabili per cui esiste $\nabla f(p_{0})$, quale
ulteriore proprietà bisogna aggiungere per ottenere la differenziabilità di $f$
in $p_{0}$?

Supponendo che esistano tutte le derivate parziali di $f(x_{1}, \ldots, x_{n})$
e che esse **siano continue nel punto** $p_{0}$, allora $f$ è differenziabile in
$p_{0}$.

In caso esistesse $\nabla f$ ma le derivate parziali non fossero continue,
allora non si può dire nulla sulla differenziabilità della funzione ed è
necessario ricorrere alla definizione di differenziabilità.

:::note

Una funzione si dice di classe $C^{n}$ se è derivabile $n$ volte e la sua
$n$-esima derivata è continua.

:::

Il teorema del differenziale totale giustifica le seguenti definizioni:

- $f$ si dice differenziabile in $A$ se è differenziabile in ogni punto di $A$.
- $f$ si dice di classe $C^{1}$ su $A$ se $f$ è continua ed
  $\exists\ \frac{\partial f}{\partial x}, \frac{\partial f}{\partial y}: A \to \R$
  continue. In questo caso si scrive che $f \in C^{1}(A)$.

Sia $f \in C^{1}(A)$, allora $f$ è differenziabile in ogni punto di $A$.

# Derivate direzionali

Le derivate parziali sono un caso particolare di derivate direzionali, infatti
esse sono facili da calcolare perché l'unica coordinata che cambia è quella
dell'asse su cui ci si sta muovendo.

Una derivata direzionale è la derivata della funzione lungo una direzione
arbitraria data da un vettore $\mathbf{v}$.

$f$ è derivabile parzialmente rispetto alla direzione $\mathbf{v}$ nel punto
$p_{0}$ se:

$$
\exists\ \frac{\partial f}{\partial \mathbf{v}}(p_{0}) = \lim_{h \to 0} \frac{f(p_{0} + h\ \mathbf{v}) - f(p_{0})}{h} \in \R
$$

:::note

Talvolta $\frac{\partial f}{\partial \mathbf{v}}(p_{0})$ può essere scritto come
$D_{\mathbf{v}}(p_{0})$.

:::

## Rapporto tra differenziabilità e derivabilità direzionale

Supponiamo che $f$ sia differenziabile in $p_{0}$, allora, per ogni direzione
$\mathbf{v}$ in $\R^{n}$:

$$
\exists\ \frac{\partial f}{\partial\mathbf{v}}(p_{0}) = \nabla f(p_{0}) \cdot \mathbf{v} = df(p_{0})(\mathbf{v})
$$
