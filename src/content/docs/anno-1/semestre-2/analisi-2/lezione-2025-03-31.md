---
title: Lezione (2025-03-31)
---

# Massimi e minimi per funzioni di più variabili

**Problema**: dato un insieme $A \subseteq \R^{n}$ e data $f: A \to \R$,
determinare, se esistono, i punti di massimo e minimo di $f$.

- $p_{0} \in A$ si dice punto di massimo (o, rispettivamente minimo) relativo di
  $f$ se $\exists\ r_{0} > 0$ tale che:

  $$
  \forall\ p \in A \cap B(p_{0},r_{0}),\ f(p) \leq \color{gray}(\text{o, risp. } \geq)\color{none}\  f(p_{0})
  $$

- $p_{0} \in A$ si dice punto di massimo (o, rispettivamente minimo) assoluto di
  $f$ se:

  $$
  \forall\ p \in A,\ f(p) \leq \color{gray}(\text{o, risp. } \geq)\color{none}\  f(p_{0})
  $$

Se $p_{0}$ è un punto di massimo o minimo assoluto, allora esso è anche punto di
massimo o minimo relativo. Il viceversa non può valere.

:::caution

Non confondere i punti di massimo e minimo di $f$ con il suo valore massimo o
minimo.

:::

## Estremi liberi di una funzione di più variabili

Gli estremi liberi di una funzione $f$ sono i punti di massimo e minimo relativi
di $f$.

### Teorema di Fermat

Sia $A \subseteq \R^{n}$ un insieme aperto e sia $f: A \to \R$. Supponiamo che
esista $p_{0} \in A$ tale che:

- $f$ sia differenziabile in $p_{0}$. In particolare $\exists\ \nabla f(p_{0})$.
- $p_{0}$ sia un estremo libero di $f$ in $A$.

Allora il gradiente è il vettore nullo:

$$
\nabla f(p_{0}) = \mathbf{0}
$$

Un punto stazionario (o critico) di $f$ è un punto dove $f$ è differenziabile e
$\nabla f(p_{0}) = \mathbf{0}$.

:::caution

Non ogni punto stazionario di $f$ è un punto di estremo libero.

:::

## Punti di sella

Un punto $p_{0} \in A$ si dice punto di sella se esso è un punto stazionario di
$f$ e se $f(p) - f(p_{0})$ ammette valori sia positivi che negativi in ogni
intorno di $p_{0}$.

# Segno di una matrice

**Problema**: Dato $A \in \R^{n}$ aperto e $f \in C^{2}(A)$, come determinare se
il punto stazionario $p_{0}$ è un estremo libero o un punto di sella.

---

Sia $f \in C^{2}(A)$, la matrice Hessiana di $f$ nel punto $p_{0} \in A$ è la
matrice (simmetrica) $n \times n$:

$$
H_{f}(p_{0}) = D^{2}_{f}(p_{0}) = \begin{bmatrix} \frac{\partial^{2} f}{\partial x_{1}^{2}}(p_{0}) & \ldots & \frac{\partial^{2} f}{\partial x_{n} \partial x_{1}}(p_{0}) \\ \vdots & & \vdots \\ \frac{\partial^{2} f}{\partial x_{1} \partial x_{n}}(p_{0}) & \ldots & \frac{\partial^{2} f}{\partial x_{n}^{2}}(p_{0}) \end{bmatrix} = \begin{bmatrix} \nabla (\frac{\partial f}{\partial x_{1}})(p_{0}) \\ \vdots \\ \nabla (\frac{\partial f}{\partial x_{n}})(p_{0}) \end{bmatrix}
$$

---

Sia $\mathbf{H} \in \mathbb{M}_{n,n}$:

- $\mathbf{H}$ si dice definita positiva se
  $\forall\ \mathbf{v} \in \R^{n} \setminus \Set{\mathbf{0}},\ (\mathbf{H}\ \mathbf{v}) \cdot \mathbf{v} > 0$
- $\mathbf{H}$ si dice semi-definita positiva se
  $\forall\ \mathbf{v} \in \R^{n} \setminus \Set{\mathbf{0}},\ (\mathbf{H}\ \mathbf{v}) \cdot \mathbf{v} \geq 0$
- $\mathbf{H}$ si dice definita positiva se
  $\forall\ \mathbf{v} \in \R^{n} \setminus \Set{\mathbf{0}},\ (\mathbf{H}\ \mathbf{v}) \cdot \mathbf{v} < 0$
- $\mathbf{H}$ si dice definita positiva se
  $\forall\ \mathbf{v} \in \R^{n} \setminus \Set{\mathbf{0}},\ (\mathbf{H}\ \mathbf{v}) \cdot \mathbf{v} \leq 0$

## Criterio per il segno di una matrice

È un modo più semplice per verificare il segno di una matrice
$\mathbf{H} \in \mathbb{M}_{n,n}$.

Definiamo
$D_{i} = \det\left( \begin{bmatrix} h_{11} & \ldots & h_{1i} \\ \vdots & & \vdots \\ h_{i1} & \ldots & h_{ii} \end{bmatrix} \right)$

- $\mathbf{H}$ è definita positiva se e solo se
  $\forall\ i = 1,\ldots,n,\ D_{i} > 0$
- $\mathbf{H}$ è definita negativa se e solo se
  $\begin{dcases} D_{i} > 0 \text{ per valori pari di } i \\ D_{i} < 0 \text{ per valori dispari di } i\end{dcases}$

Se $det(\mathbf{H}) = D_{n} \neq 0$ e nessuna delle condizioni precedenti è
stata soddisfatta, allora $\mathbf{H}$ non è semi-definita.

## Tipologia di punto critico in base al segno della matrice Hessiana

Sia $f \in C^{2}(A)$ e sia $p_{0} \in A$ un punto stazionario di $f$, allora:

- Se $D^{2}_{f}(p_{0})$ fosse definita positiva, allora $p_{0}$ è un punto di
  minimo relativo.
- Se $D_{f}^{2}(p_{0})$ fosse definita negativa, allora $p_{0}$ è un punto di
  massimo relativo.
- Se $D_{f}^{2}(p_{0})$ non fosse né semi-definita positiva, né semi-definita
  negativa, allora $p_{0}$ è un punto di sella.
- Se $D_{f}^{2}(p_{0})$ fosse semi-definita positiva o semi-definita negativa,
  allora $p_{0}$ potrebbe essere un punto di massimo, minimo o un punto di
  sella.
