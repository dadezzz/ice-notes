---
title: Lezione (2025-09-11)
---

## Tabelle della verità

I valori delle funzioni booleane possono essere rappresentati usando le tabelle
della verità.

Ad ogni combinazione dei valori delle variabili, corrisponde una cella della
tabella.

Con $n$ variabili e codominio $B$, sono possibili $2^n$ diverse combinazioni.
Funzioni di decine di variabili sono comuni, quindi occorre trovare una
rappresentazione più compatta.

## Espressioni

Una funzione può essere rappresentata come un'espressione facente uso degli
operatori già definiti (Esempio: $f(a, b, c) = ab + b'c$).

Convenzionalmente si da precedenza all'operazione $\text{AND}$ rispetto alla OR
(come la moltiplicazione ha precedenza sull'addizione).

Un'espressione può essere realizzata fisicamente collegando i circuiti delle
porte logiche di base.

Diverse espressioni possono rappresentare la stessa funzione. Per esempio
$ab + b'c = a'b'c + ab'c + abc' + abc$. Ovviamente si usa sempre la più corta,
dato che ogni porta logica impiega un piccolo periodo di tempo per svolgere la
propria operazione.

La dimensione delle espressioni è meno influenzata dal numero di variabili, però
è più difficile determinare una dimensione a priori.

### Manipolazioni algebriche

2 espressioni sono equivalenti se rappresentano la stessa funzione. Usiamo
alcune proprietà per derivare una nuova espressione equivalente a quella data.

**Identità**:

- $x + 0 = x$
- $x \cdot 1 = y$

**Proprietà commutativa**:

- $x + y = y + x$
- $x \cdot y = y \cdot x$

**Proprietà distributiva**:

- $x \cdot (y + z) = (x \cdot y) + (x \cdot z)$
- $x + (y \cdot z) = (x + y) \cdot (x + z)$

**Complementazione**:

- $x + x' = 1$
- $x \cdot x' = 0$

**Proprietà associativa**:

- $x + (y + z) = (x + y) + z$
- $x (y z) = (x y) z$

Permette di definire in maniera univoca le operazioni $\text{AND}$ ed
$\text{OR}$ con più di 2 variabili.

#### Altri teoremi

- **legge dell'elemento nullo**:
  - $x + 1 = 1$
  - $x \cdot 0 = 0$
- **involuzione**: $(x')' = x$
- **idempotenza**:
  - $x + x = x$
  - $x \cdot x = x$
- **assorbimento**:
  - $x + xy = x$
  - $x (x + y) = x$
- **semplificazione**:
  - $x + x'y = x + y$
  - $x (x' + y) = xy$
- **adiacenza**:
  - $xy = xy'$
  - $(x + y) (x + y') = x$
- **legge di De Morgan**:
  - $(x + y)' = x' \cdot y'$
  - $(x \cdot y)' = x' + y'$
  - $(x' + y')' = x \cdot y$
  - $(x' \cdot y')' = x + y$

## Teorema di espansione di Shannon

Data una funzione booleana $f$ di $n$ variabili, l'espansione di Shannon è
l'identità:

$$
f = x_1\ f_{x_1} + x_1' f_{x_1'}
$$

dove $x_1$ è una delle variabili e $f_{x_1}$ e $f_{x_1'}$ sono funzioni $f$ dove
la variabile $x_1$ è fissata a 1 e 0 rispettivamente.

Possiamo continuare l'espansione per le 'sottofunzioni' che abbiamo trovato. Una
volta completato questo processo ricorsivo otterremo un'espressione che viene
detta **forma canonica**.

L'espansione completa di una funzione è un'espressione univoca, quindi per
verificare che 2 funzioni rappresentino la stessa logica si può verificare
l'uguaglianza della forma canonica.

**Corollario**: qualunque funzione booleana può essere espressa mediante gli
operatori logici di base $\text{AND}$ e $\text{OR}$.

### Forma canonica di un'espressione booleana

I 2 tipi di forme canoniche che si possono ottenere dall'espansione hanno una
nomenclatura specifica:

- sum of products (SOP): somma in cui ogni termine è il prodotto di variabili
  affermate o negate;
- product of sums (POS): prodotto in cui ogni termine è una somma di variabili
  affermate o negate, si ottiene modificando leggermente il teorema di Shannon;
