---
title: Lezione (2025-09-29)
---

## Statistiche di errore

Prendo per esempio un modello che da un output che è semplicemente 1 o -1.

Durante la validazione posso classificare l'output del modello per un certo
input rispetto all'etichetta che aveva quell'input:

|                  | valore output | etichetta |
| ---------------- | ------------- | --------- |
| _true positive_  | 1             | 1         |
| _true negative_  | -1            | -1        |
| _false positive_ | 1             | -1        |
| _false negative_ | -1            | 1         |

Le prime 2 categorie di risultati sono corrette, le altre rappresentano gli
errori.

Non tutti i tipi di errori sono uguali, per esempio un sistema che erra sul dire
che un fungo è commestibile avrà un alto rischio di far star male una persona
(grave), mentre uno che erra sul dire che un fungo è velenoso farà soltanto
perdere qualche fungo in più (meno grave).

In genere si possono dare 3 giudizi sugli errori generati da un sistema:

- **accuracy**: misura il numero di risposte corrette su quelle totali.

  $$
  \frac{\text{true positive} + \text{true negative}}{\text{total}}
  $$

- **precision**: misura il numero di risposte positive corrette su tutte quelle
  positive.

  $$
  \frac{\text{true positive}}{\text{true positive + false positive}}
  $$

- **recall**: misura il numero di risposte positive corrette sul totale delle
  risposte che avrebbero dovuto essere positive.

  $$
  \frac{\text{true positive}}{\text{true positive} + \text{false negative}}
  $$

:::note

Nell'esempio sui funghi sopra è più importante avere un alto valore di precision
piuttosto che quello di recall.

:::

## Significato matematico del valor medio

Dato un insieme di valori $\Set{x_1, \ldots, x_n}$, la media è il valore per cui
la somma dei errori quadratici si minimizza:

$$
m \mid \frac{d}{dm} \sum_{i=1}^n (x_i - m)^2 = 0
$$

Quindi risolvendo l'equazione:

$$
m = \frac{\sum_{i = 1}^n x_i}{n}
$$
