---
title: Lezione (2025-10-16)
---

## Larghezza di banda di un segnale

La larghezza di banda di un segnale è l'intervallo di frequenze per le quali il
suo spettro assume valori non nulli.

In teoria la larghezza di banda può essere infinita (per i segnali a durata
finita). Tuttavia nella realtà possiamo approssimarla prendendo l'intervallo
dove si concentra la parte energeticamente più rilevante del segnale.

Per esempio possiamo prendere l'intervallo $[-B, B]$ entro il quale è incluso il
90% dell'energia:

$$
B | \int_{-B}^B |X(f)|^2\ df = 0.9\ E_x
$$

## Analisi di sistemi in frequenza

Abbiamo visto che la risposta di un sistema LTI si può scrivere come la
convoluzione tra il segnale e la risposta all'impulso.

La convoluzione è un integrale che talvolta è difficile da risolvere. Nel
dominio delle frequenze invece essa diventa una semplice moltiplicazione.

Preso un sistema con input $x(t)$, output $y(t)$ e risposta impulsiva $h(t)$:

$$
y(t) = x(t) * h(t) \trFourier Y(f) = X(f)\ H(f)
$$

$H(f)$ si può esprimere come il rapporto dell'output sull'input. Essa è detta
**risposta in frequenza** del sistema.

Da $H(f)$ possiamo esplicitare 3 funzioni:

- **Risposta in ampiezza** $|H(f)|$: dice come viene modificata in ampiezza ogni
  componente del segnale.
- **Risposta in fase** $\Phi(f) = \arg{H(f)}$: dice quanto viene svasata ogni
  componente del segnale.
- **Ritardo di gruppo** $\tau(f) = - \frac{1}{2 \pi} \dv{\Phi(f)}{f}$: dice
  quanto viene ritardata nel tempo ogni componente del segnale (fornisce la
  stessa informazione della risposta in fase).

### Composizione di sistemi

Analizzeremo ora qual'è il comportamento di un 'blocco' di sistemi composto dai
componenti di trasformazione che abbiamo visto finora.

- **Sistemi in serie**:

  ```
  X(f)───H_1(f)───H_(f)───Y(f)
  ```

  La risposta in frequenza sarà $H_{\text{tot}}(f) = H_1(f)\ H_2(f)$.

- **Sistemi in parallelo**:

  ```
        ┌─H_1(f)─┐
  X(f)──┤        ├──Y(f)
        └─H_2(f)─┘
  ```

  La risposta in frequenza sarà $H_{\text{tot}}(f) = H_1(f) + H_2(f)$.

- **Retroazione negativa**:

  Si collega l'uscita di $H_1(f)$ ad $H_2(f)$, e si sottrae l'output di $H_2(f)$
  all'ingresso del sistema.

  :::note[Perché solo la negativa]

  Per quella positiva si creerebbe un loop di feedback positivo che continua a
  far crescere l'energia del sistema.

  **Esempio**: quando si mette un microfono vicino al suo altoparlante.

  :::

  ```
  X(f)─┬─H_1(f)─┬─Y(f)
       │        │
       └─H_2(f)─┘
  ```

  La risposta in frequenza sarà
  $H_{\text{tot}}(f) = \frac{H_1(f)}{1 + H_1(f)\ H_2(f)}$.

### Banda passante di un sistema

La larghezza di banda di un sistema, o banda passante, è la massima frequenza
che il sistema lascia passare.

Anche in questo caso si definisce una banda massima in termini di energia 'non
trascurabile', ma dato che il sistema non ha una propria energia, bisogna
definire una nuova misura: il **guadagno** in funzione della frequenza.

$$
G(f) = |H(f)|^2
$$

Per convenzione, la banda passante è la frequenza oltre la quale il guadagno del
sistema scende di 3 decibel rispetto al picco. A questa frequenza il sistema
dimezza la potenza (in Watt) delle componenti frequenziali del segnale in
ingresso.

:::note[Perché 3dB?]

Il guadagno in decibel è definito: $G_{dB} =  10\ \log_10(G_W) = - 3dB$. Quindi
$G_W = \frac{1}{2}$.

:::
