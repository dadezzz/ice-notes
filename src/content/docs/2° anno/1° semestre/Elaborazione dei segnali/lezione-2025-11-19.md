---
title: Lezione (2025-11-19)
---

Dalla codificazione nasce un nuovo problema, ovvero ridurre il numero di bit
emessi per rappresentare il segnale, senza diminuirne la qualità.

Esistono 2 tecniche che si basano sulla variazione differenziale del segnale e
non sul suo valore assoluto:

## Codificatore a modulazione delta

Con la modulazione delta, si codificano le variazioni (positive o negative) tra
un campione e l'altro invece che i loro singoli valori.

Il passo $\Delta$ è la quantità fissa da aggiungere o sottrarre al campione
corrente rispetto al precedente. Quindi dato che ci sono solo 2 possibili valori
si possono codificare come 0 e 1.

### Svantaggi

Il primo tipo di errore avviene quando ci sono variazioni brusche nel segnale,
infatti la il segnale codificato non può scendere o salire a velocità maggiore
di 1 $\Delta$ per campione.

Il secondo invece avviene nelle zone piatte, dato che il segnale deve continuare
ad oscillare tra $\pm \Delta$.

## Codificatore DPCM

Il valore del campione successivo si basa sulla codifica dell'errore fatto su
una predizione (che deriva da 1 o più campioni precedenti).

Quindi se l'errore di predizione sarà piccolo (succede quando il segnale
predetto è molto correlato), serviranno pochi bit (codifica entropia).

## Sistemi e filtri digitali

D'ora in poi non parleremo più di segnali continui nel tempo ($x(t)$), ma
useremo delle sequenze di campioni $x[n] = x_q(n\ T_c)$.

### Proprietà di segnali digitali

- **simmetria**:
  - **pari**: $x(t) = x(-t) \implies x[n] = x[-n]$;
  - **dispari**: $x(t) = - x(-t) \implies x[n] = - x[-n]$;
- **guadagno**: $a\ x(t) \implies a\ x[n]$;
- **ritardo**: $x(t - \Delta t) \implies x[n - k]$ (segnale traslato di $k$
  campioni);
- **fattore di scala**: corrisponde a ricampionamenti del segnale, ovvero la
  compressione riduce il numero di campioni (e può introdurre aliasing,
  risolvibile con filtraggio LPF o interpolazione) e l'espansione fa aumentare
  il numero di campioni (per interpolazione o replica).
- **integrazione**: l'integrazione diventa una somma dei valori del segnale;
- **derivazione**: diventa una differenza finita tra il campione e il
  precedente: $\frac{1}{T_c} (x[n] - x[n - 1])$;

### Statistiche di segnali digitali

- **valor medio**:
  $\lim_{K \to \infty} \frac{1}{K} \sum_{k = - \frac{K}{2}}^\frac{K}{2} x[k]$
- **varianza**:
  $\lim_{K \to \infty} \frac{1}{K} \sum_{k = - \frac{K}{2}}^\frac{K}{2} (x[k] - \overline{x})^2$
- **energia**: $\sum_{k = -\infty}^{+\infty} (x[k])^2$
- **potenza**:
  $\lim_{K \to \infty} \frac{1}{K} \sum_{k = -\frac{K}{2}}^\frac{K}{2} (x[k])^2$
- **cross-correlazione**:
  - **segnali di energia**:
    $\mathcal{R}_{xy}(k) = \sum_{n = -\infty}^{+\infty} x[n] y[n + k]$
  - **segnali di potenza**:
    $\mathcal{R}_{xy}(k) = \lim_{K \to \infty} \frac{1}{K} \sum_{n = - \frac{K}{2}}^\frac{K}{2} x[n] y[n + k]$

#### Istogramma

Dato un segnale discreto, è possibile calcolare al densità di probabilità dei
livelli assunti dal segnale.

La PDF di un segnale di $N$ campioni e $L$ valori $v(l)$ è:

$$
h[l] = \frac{1}{N} \sum_{n = 1}^N \begin{dcases} x[n] = v(l) \implies 1 \\ \text{altrimenti} \implies 0 \end{dcases}
$$

## Sistemi numerici

L'elaborazione dei segnali digitali prevede l'utilizzo di sistemi numerici, che
a loro volta producono altri segnali digitali.

Il segnale in uscita può avere caratteristiche diverse rispetto a quello in
ingresso (dimensionalità, rappresentazione dei campioni, etc...).

I sistemi numerici possono essere sia LTI che non-LTI.

### Sistemi numerici LTI

- linearità: dati $f(x_1[n]) = y_1[n]$ e $f(x_2[n]) = y_2[n]$, allora
  $f(a\ x_1[n] + b\ x_2[n]) = a\ y_1[n] + b\ y_2[n]$;
- tempo invarianza: $f(x[n]) = y[n] \implies f(x[n - k]) = y[n - k]$;

## Impulso di Kronecker

Per capire come definire la convoluzione nel caso discreto, dobbiamo prima dare
una definizione di impulso (dato che non è possibile campionare un impulso).

$$
\delta[n] = \begin{dcases} n = 0 \implies 1 \\ n \neq 0 \implies 0 \end{dcases}
$$

Questa definizione mantiene tutte le proprietà della delta di Dirac:

- il suo integrale vale 1;
- è una funzione simmetrica;
- un impulso $\delta[n - k]$ moltiplicato per un segnale discreto, ritorna il
  valore del segnale $x[n]$ in posizione $k$: $x[k]$.

### Risposta impulsiva discreta

Dando in ingresso ad un sistema numerico LTI un impulso di Kronecker, otterremo
la risposta impulsiva discreta.

In generale l'effetto è un allargamento dell'impulso su una certa sequenza di
campioni. Per questo motivo questa operazione viene spesso chiamata Point Spread
Function (PSF).

La convoluzione tra segnali discreti diventa:

$$
y[n] = x[n] * h[n] = \sum_{k = -\infty}^{+\infty} x[k]\ h[n - k]
$$

:::note

La sequenza $h[n]$ viene anche detta kernel o maschera di convoluzione.

:::
