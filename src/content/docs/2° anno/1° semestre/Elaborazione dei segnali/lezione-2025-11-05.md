---
title: Lezione (2025-11-05)
---

## Filtraggio di segnali

Un filtro è un qualsiasi sistema che elabora il segnale, restituendone una
versione modificata secondo qualche criterio arbitrario.

Cosa può fare un filtro:

- può amplificare o attenuare le frequenze già presenti nel segnale originale;
- non può creare nuove frequenze o contenuti non presenti nel segnale;

In particolare, si definiscono 5 tipologie di filtri, in base al range di
frequenze su cui operano:

- passa-tutto: fa passare tutte le frequenze inalterate;
- passa-basso: fa passare inalterate solo le basse frequenze;
- passa-alto: fa passare inalterate solo le alte frequenze;
- passa-banda: fa passare inalterate solo certe frequenze intermedie;
- elimina-banda: elimina una data gamma di frequenze;

### Risposta di un filtro ideale

Il filtro ideale lasca passare inalterate alcune frequenze e ne taglia
completamente le altre.

Si può scrivere come la funzione di trasferimento:

$$
H(f) = \begin{dcases}
f_1 < f < f_2 \implies k e^{- j 2 \pi f t_d} \\
\text{altrove} \implies 0
\end{dcases}
$$

Come si può notare, è possibile applicare 2 tipi di modifica in frequenza: un
guadagno costante in ampiezza $k$ e un ritardo costante $t_d$. Inoltre non è
possibile creare nuove frequenze o contenuti non presenti nel segnale di
partenza.

Nel dominio delle frequenze, la fase varia linearmente con pendenza
proporzionale a $t_d$.

Chiamiamo $f_1$ la frequenza di taglio inferiore e $f_2$ la frequenza di taglio
superiore.

---

Esaminiamo ora il comportamento dei diversi filtri lasciando inalterata l'
ampiezza.

#### Filtro passa-tutto ideale (APF)

È il caso in cui $f_1 = 0$ e $f_2 = \infty$, quindi passano tutte le frequenze.

$$
H(f) = 1
$$

$$
Y(f) = X(f) H(f) = X(f)
$$

$$
y(t) = x(t) * \fDelta{t} = x(t)
$$

#### Filtro passa-basso ideale (LPF)

È il caso in cui $f_1 = 0$ e $f_2 < \infty$, quindi passano tutte le frequenze
$|f| < f_2$.

$$
H(f) = \fRectangle{\frac{f}{2 f_2}}
$$

$$
Y(f) = X(f) H(f) = \begin{dcases} |f| < f_2 \implies X(f) \\ \text{altrove} \implies 0 \end{dcases}
$$

$$
y(t) = 2 f_2 x(t) * \fSinc{2 t f_2}
$$

Il filtro passa-basso funziona come un integratore, taglia le frequenze alte ed
esalta quelle basse, rendendo il segnale più dolce. Di solito si usa per
rimuovere componenti di rumore dal segnale.

#### Filtro passa-alto ideale (HPF)

È il caso in cui $f_1 > 0$ e $f_2 = \infty$, quindi passano tutte le frequenze
$|f| > f_1$.

$$
H(f) = 1 - \fRectangle{\frac{f}{2 f_1}}
$$

:::tip

Il filtro passa-alto si può realizzare a partire da un filtro passa basso.

:::

$$
Y(f) = X(f) H(f) = \begin{dcases} |f| > f_1 \implies X(f) \\ \text{altrove} \implies 0 \end{dcases}
$$

$$
y(t) = x(t) - 2 f_1 x(t) * \fSinc{2 t f_1}
$$

Il filtro passa-alto si comporta come un derivatore, cioè mette in risalto le
variazioni all'interno del segnale. Un esempio di utilizzo è il rilevamento dei
bordi nelle immagini.

#### Filtro passa-banda ideale (BPF)

È il caso in cui $f_1 > 0$ e $f_2 < \infty$, quindi passano tutte le frequenze
$f_1 < |f| < f_2$.

$$
H(f) = \fRectangle{\frac{f}{2 f_2}} - \fRectangle{\frac{f}{2 f_1}}
$$

:::tip

Anche il passa-banda si può realizzare con una combinazione di LPF.

:::

$$
Y(f) = X(f) H(f) = \begin{dcases} f_1 < |f| < f_2 \implies X(f) \\ \text{altrove} \implies 0 \end{dcases}
$$

$$
y(t) = 2 x(t) * (f_2 \fSinc{2 t f_2} - f_1 \fSinc{2 t f_1})
$$
