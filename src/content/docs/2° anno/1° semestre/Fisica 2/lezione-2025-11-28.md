---
next: false
title: Lezione (2025-11-28)
---

## Trasformatore

Il trasformatore è un apparecchio che si usa per cambiare la tensione della
corrente in ingresso in un'altra tensione desiderata.

Con ciò che abbiamo visto finora nel corso, verrebbe naturale pensare di usare
un partitore di tensione. Il rapporto tra le tensioni ai capi è dato dal
rapporto tra le resistenze.

Ci sono però dei problemi sul trasferimento di potenza. Il trasformatore ideale
dovrebbe trasferire tutta la potenza in ingresso all'uscita.

### Trasferimento di potenza senza il partitore

Il trasformatore è composto da un circuito:

```
┌─────┐
│     │
V_1   L_1
│     │
└─────┘
```

La corrente fluisce all'interno dell'induttore $L_1$ e genera un campo magnetico
$B(t)$. Dato che le spire sono concatenate, al loro interno si genera un flusso
di campo magnetico $\phi_B(t)$.

Otteniamo un nuovo potenziale dato da $V(t) = \dv{\phi_B}{t}(t)$

```
  I_1        I_2
  ──>        <──
┌─────┐    ┌─────┐
│    .│    │.    │
V_1   L_1  L_2   V_2
│     │    │     │
└─────┘    └─────┘
```

Ponendo un altro induttore vicino al circuito iniziale, otteniamo una nuova
differenza di potenziale $V_2$.

### Mutua induttanza

Il flusso di campo magnetico generato dal primario è
$\Phi_{B_1}(t) = I_1(t) L_{1,1} + I_2(t) M_{2,1}$. Quello del secondario è
$\Phi_{B_2}(t) = I_2(t) L_{2,2} + I_1(t) M_{1,2}$.

Dove $M$ è la mutua induttanza. Si può dimostrare che $M_{1,2} = M_{2,1}$.

:::note

I 2 punti nel circuito indicano convenzionalmente che $M > 0$ se le correnti
seguono il verso specificato sopra.

:::

Nel caso iniziale, $I_2(t) = 0$, quindi
$V_2(t) = \dv{\Phi_B}{t}(t) = M \dv{I_1}{t}(t)$. Quindi
$V_2(t) > 0 \iff \dv{I_1}{t}(t) > 0$.

Definiamo il grado di accoppiamento:

$$
k = \frac{M}{\sqrt{L_{1,1}\ L_{2,2}}}
$$

Il trasformatore ideale ha $k = 1$.

Nel circuito sopra, assumendo che il primario e secondario siano separati
dall'aria, si perde molta potenza perchè la maggior parte delle linee di campo
uscenti da $L_1$ non vanno a finire dentro ad $L_2$.

'Arrotolando' $L_1$ e $L_2$ attorno ad un materiale ad alta permeabilità
magnetica, si possono indirizzare tutte le linee di campo uscenti nell'induttore
secondario.

### Tensione ai capi

Si possono derivare $V_1$ e $V_2$ a partire solamente dal flusso generato e il
numero di spire $n$ degli induttori.

$$
\begin{darray}{l}
V_1(t) = \dv{\Phi_B}{t}(t) n_1 \\
V_2(t) = \dv{\Phi_B}{t}(t) n_2 \\
\end{darray}
$$

Quindi $\frac{V_1(t)}{V_2(t)} = \frac{n_1}{n_2}$. Abbiamo di nuovo ottenuto il
rapporto tra le tensioni ai lati, senza però perdere la potenza iniziale.

### Impedenza in ingresso

$$
Z_\text{in} = \frac{V_1(t)}{I_1(t)} = \frac{\frac{n_1}{n_2} V_2(t)}{- \frac{n_2}{n_1} I_2(t)} = \frac{n_1^2}{n_2^2} \frac{V_2(t)}{I_2(t)} = \frac{n_1^2}{n_2^2} R_2
$$
