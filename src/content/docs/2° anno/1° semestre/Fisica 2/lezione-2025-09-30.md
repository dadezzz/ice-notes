---
title: Lezione (2025-09-30)
---

## Interruttori dal punto di vista matematico

```
┌──/ ──┐
│+     │
V_s    R_1
│-     │
└──────┘
```

Se chiudo l'interruttore all'istante $t_0$, il circuito avrà questo
comportamento:

$$
V(t) = \begin{dcases}
t < t_0 \implies V_{R_1}(t) = 0 \\
t \geq t_0 \implies V_{R_1}(t) = V_s
\end{dcases}
$$

Se tracciamo un grafico sul piano cartesiano vediamo che corrisponde con quello
di una funzione gradino $\theta(t)$.

Quindi, generalizzando, $V(t) = V_s\ \theta(t)$.

## Circuito RC in parallelo con gradino

Prendo un generatore di corrente $I_s$ che a circuito chiuso emette una corrente
costante $I_0$.

L'interruttore viene chiuso all'istante $t_0$.

```
┌─/ ─┬────┐
I_s  R_1  C_1
└────┴────┘
```

Costruisco il sistema:

$$
\begin{dcases}
V_{R_1}(t) = V_{C_1}(t) = V(t) \\
I_s(t) = I_{R_1}(t) + I_{C_1}(t) \\
V_{R_1}(t) = I_{R_1}(t)\ R_1 \\
I_{C_1}(t) = C_1 \dv{V_{C_1}}{t}(t) \\
I_s(t) = I_0\ \theta(t - t_0) \\
V(t_0) = 0
\end{dcases}
$$

Otteniamo ancora una volta un problema di Cauchy:

$$
\begin{dcases}
I_s(t) = \frac{V(t)}{R_1} + C_1 \dv{V}{t}(t) \\
I_s(t) = I_0\ \theta(t - t_0) \\
V(t_0) = 0
\end{dcases}
$$

Ora possiamo studiare 2 casi:

- A circuito aperto e scarico non succede niente.

  $$
  \begin{dcases}
  t < t_0 \\
  \frac{V(t)}{R_1} + C_1 \dv{V}{t}(t) = 0 \\
  V(t_0) = 0
  \end{dcases}
  $$

- Quando l'interruttore viene chiuso otteniamo un'equazione differenziale a
  variabili separabili.

  $$
  \begin{dcases}
  t \geq t_0 \\
  \frac{V(t)}{R_1} + C_1 \dv{V}{t}(t) = I_0 \\
  V(t_0) = 0
  \end{dcases}
  $$

  $$
  \begin{dcases}
  t \geq t_0 \\
  \int_{V(t_0)}^{V(t)} \frac{d V(t)}{V(t) - I_0\ R_1} = - \int_{t_0}^t \frac{dt}{\tau}
    \iff \left[\ln(V(t) - I_0\ R_1)\right]_{V(t_0)}^{V(t)} = - \frac{t}{\tau} \\
  \tau = R_1\ C_1 \\
  V(t_0) = 0
  \end{dcases}
  $$

  $$
  \ln(V(t) - I_0\ R_1) - \ln(- I_0\ R_1) = - \frac{t}{\tau}
    \iff V(t) = I_0\ R_1 (1 - e^{-\frac{t}{\tau}})
  $$

Otteniamo che la funzione completa, che tiene conto dello scalino sarà:

$$
V(t) = I_0\ \theta(t)\ R_1\ (1 - e^{- \frac{t}{\tau}})
$$

## Risposta di un circuito ad un gradino

Presa una funzione gradino, avremo sempre una risposta specifica per un circuito
che chiameremo $g(t)$. Quindi nel caso sopra abbiamo preso $I_0\ \theta(t)$ che
avrà come risposta $I_0\ g(t)$.

Chiameremo $Z_0$ la risposta **lineare** di un generico circuito ad un generico
ingresso in condizioni di stato 0. Riprendendo la definizione sopra
$g(t) = Z_0(\theta(t))$.

### Operatore traslazione

Introduciamo un operatore **lineare** che prende una funzione e la trasla di un
certo $\Delta t$.

$$
\Tau_{\Delta t}[f(t)] = f(t - \Delta t)
$$

Dato che entrambi gli operatori sono lineari, non c'è differenza se scambio
$Z_0$ e $\Tau$.

## Risposta di un circuito ad un impulso

Possiamo descrivere il grafico di un impulso come un rettangolo di base $d$ e
altezza $\frac{1}{d}$.

$$
\begin{dcases}
t < 0           &\implies 0 \\
0 \leq t \leq d &\implies \frac{1}{d} \\
t > d           &\implies 0
\end{dcases}
$$

Otteniamo la delta di Dirac ($\fDelta{t}$) quando $d$ tende a $0$. Più in
generale, presa una certa $f$ detta funzione di test, $\fDelta{t}$ è definita:

$$
\fDelta{t} \mid \int_{-\infty}^{+\infty} \fDelta{t}\ f(t)\ dt = f(0) \implies \int_{-\infty}^{+\infty} \fDelta{t} = 1
$$

### Circuito RC in parallelo con impulso

Riprendiamo l'esempio del circuito visto prima. Questa volta l'interruttore
rimarrà chiuso per un intervallo di tempo $t_1 - t_0$. La corrente del
generatore avrà valore $\frac{1}{t_1 - t_0}$.

Per semplicità definiamo $d = t_1 - t_0$.

Ora ci saranno 3 fasi:

- Il primo sistema per $t < t_0$ resta uguale.

- Per $t_0 \leq t \leq t_1$ otteniamo:

  $$
  V(t) = R_1 \frac{1}{d} \left(1 - e^{-\frac{t}{\tau}}\right)
  $$

- Per $t > t_1$, la risposta sarà data dalla scarica del circuito a partire dal
  valore della tensione raggiunta durante l'impulso:

  $$
  \begin{dcases}
  C \dv{V}{t}(t) + \frac{V(t)}{R_1} = 0 \\
  V(d) = R_1 \frac{1}{d} \left(1 - e^{-\frac{d}{\tau}}\right)
  \end{dcases}
  \implies
  V(t) = V(d)\ e^{- \frac{t - d}{\tau}}
  $$

Per studiare la risposta alla delta di Dirac devo far tendere $d$ a $0$:

$$
V(t) = \lim_{d \to 0} V(d)\ e^{- \frac{t - d}{\tau}}
     = \frac{R_1}{d} \left(1 - e^{-\frac{t}{\tau}}\right) e^{-\frac{t}{\tau}}
     = \frac{R_1}{d} \left(1 - 1 + \frac{t}{\tau}\right)  e^{-\frac{t}{\tau}}
     = \frac{1}{C}\ e^{-\frac{t}{\tau}}
$$
