---
title: Lezione (2025-11-07)
---

## Fit

Dato un insieme di dati $(x,y)$, visualizzati su un grafico, possiamo trovare
una curva che approssima nel modo migliore i dati sperimentali.

Quindi bisogna compiere l'operazione di minimizzazione della somma degli errori
quadratici, come già visto in
[Introduzione al machine learning](/2-anno/1-semestre/introduzione-al-machine-learning/lezione-2025-09-29/#significato-matematico-del-valor-medio).

:::note

La funzione a cui si può applicare questo metodo non deve essere strettamente
lineare.

:::

## Teorema della convoluzione (per T. di Fourier)

Per il teorema della convoluzione, la convoluzione tra 2 funzioni sul dominio
del tempo diventa la moltiplicazione delle loro trasformate nel dominio delle
frequenze.

Dimostrazione che la risposta di un circuito è più semplice da calcolare quando
siamo nel dominio delle frequenze (la complessità si sposta nel convertire tra 2
i domini):

$$
\newcommand{\intinf}{\int_{-\infty}^{+\infty}}
\begin{darray}{c}
\tilde{Y}(\omega) = \tilde{H}(\omega) \tilde{X}(\omega) \\
\Updownarrow \\
\begin{darray}{ll}
y(t) &= \frac{1}{2 \pi} \intinf \tilde{Y}(\omega)\ e^{j \omega t}\ d\omega \\
     &= \frac{1}{2 \pi} \intinf \tilde{H}(\omega)\ \tilde{X}(\omega)\ e^{j \omega t}\ d\omega \\
     &= \frac{1}{2 \pi} \intinf \tilde{H}(\omega) \intinf x(\tau)\ e^{- j \omega \tau}\ d\tau\ e^{j \omega t} d\omega \\
     &= \frac{1}{2 \pi} \intinf \tilde{H}(\omega) \intinf x(\tau)\ e^{j \omega (t - \tau)}\ d\tau\ d\omega \\
     &= \intinf x(\tau) \intinf \frac{1}{2 \pi} \tilde{H}(\omega)\ e^{j \omega (t - \tau)}\ d\omega\ d\tau \\
     &= \intinf x(\tau)\ h(t - \tau)\ d\tau \\
     &= x(t) * h(t)
\end{darray}
\end{darray}
$$

## Trasformata di Laplace

Abbiamo visto che la trasformata di Laplace esiste solo se $f \in L^1$. La
funzione gradino, usata molto comunemente, non appartiene a questa categoria.

Esiste però una trasformata notevole che contiene una funzione gradino:
$\fStep{t} e^{- a t}$. Quindi, introducendo il termine esponenziale (con
$a > 0$), posso rendere $L^1$ un maggior numero di funzioni.

$$
\int_{-\infty}^{+\infty} f(t)\ e^{- a t} e^{-j w t} dt
$$

Abbiamo cambiato leggermente il kernel della trasformata di Fourier. Però si
presenta un nuovo problema: a $t = -\infty$ l'integrale non converge.

Cambiando leggermente la definizione e ponendo l'intervallo di integrazione a
$[0, +\infty]$ si risolve. Con il numero complesso $s = a + j \omega$, la
trasformata di Laplace è definita:

$$
\int_0^{+\infty} f(t)\ e^{- s t} dt
$$

Cambia leggermente il dominio della funzione trasformata, infatti ora il
parametro $s$ è un numero complesso qualsiasi: $\tilde{F}(s): \C \to \C$.

### ROC (Region of convergence)

Il ROC è l'insieme di valori nel piano di Argand-Gauss dove il valore della
trasforma converge.

### Trasformata di Laplace del gradino

$$
\fStep{t} \trLaplaceA \frac{1}{s}
$$

La ROC è $\Re{s} > 0$ come da definizione.

### Trasformata di una derivata

$$
\begin{darray}{ll}
\trLaplaceB{\dv{f}{t}(t)} &= \int_0^{+\infty} \dv{f}{t}(t)\ e^{- s t} dt \\
                          &= [f(t)\ e^{- s t}]_0^{+\infty} \int_0^{+\infty} f(t)\ (-s)\ e^{- s t} dt \\
                          &= - f(0) + s \int_0^{+\infty} f(t)\ e^{- s t} dt = - f(0) + \tilde{F}(s)
\end{darray}
$$

Per la derivata $n$-esima otteniamo:

$$
\dvn{n}{f}{t} \trLaplaceA s^n \tilde{F}(s) - \sum_{i = 1}^n s^{n - i} \dvn{i - 1}{f}{t}(0)
$$

### Trasformata di un integrale

$$
\int_0^t f(t) dt \trLaplaceA \frac{1}{s} \tilde{F}(s)
$$

### Altre trasformate notevoli

| $f(t)$           | $\tilde{F}(s)$         | ROC                 | Condizioni al contorno |
| ---------------- | ---------------------- | ------------------- | ---------------------- |
| $\fStep{t}$      | $\frac{1}{s}$          | $\Re{s} > 0$        |                        |
| $\fStep{t - d}$  | $\frac{e^{- d s}}{s}$  | $\Re{s} > 0$        | $d > 0$                |
| $\fDelta{t}$     | $1$                    |                     |                        |
| $\fDelta{t -d }$ | $e^{- d s}$            |                     | $d > 0$                |
| $t^n$            | $\frac{n!}{s^{n + 1}}$ | $\Re{s} > 0$        | $n \in \N$             |
| $e^{d t}$        | $\frac{1}{s - d}$      | $\Re{s} > \Re{- d}$ | $d \in \C$             |
| $\fSin{d t}$     | $\frac{d}{s + d^2}$    | $\Re{s} > 0$        | $d \in \R$             |
