---
title: Lezione (2025-09-12)
---

# Circuiti a parametri concentrati

Quando si parla di circuiti si possono considerare 2 macro-modelli:

- circuiti a parametri concentrati:
  - rappresentazione ideale, non rappresenta perfettamente la realtà;
  - l'effetto di ogni componente sul circuito è ridotto al ruolo dato dalla sua
    definizione (ad esempio una resistenza darà solo R, non verranno considerate
    le sue altre caratteristiche come per esempio induttanza e capacità
    intrinseche);
- circuiti a parametri distribuiti:
  - usati soprattutto per reti di distribuzioni;
  - sono una rappresentazione più realistica;

Nel corso tratteremo solo circuiti a parametri concentrati.

# Ripasso

## Topologia

Introduciamo un elemento generico con 2 morsetti. Attraverso i morsetti,
l'oggetto si collega agli altri del circuito.

Il collegamento che si forma unendo più elementi viene detto topologia. A noi
non interesseranno le caratteristiche del collegamento (curvatura, lunghezza,
...), solo gli elementi del circuito avranno rilevanza.

Preso un elemento con una differenza di potenziale tra i morsetti, allora
sappiamo che c'è una corrente che scorre attraverso esso. In fisica, per
convenzione, la corrente scorre dal polo positivo a quello negativo
dell'elemento.

Un **nodo** è definito come la connessione tra 2 o più elementi. Una **maglia**
è definita come il percorso che posso fare su un circuito.

```
                               ┌───┐
                             ┌─┤   ├─┐
  ┌───┐   ┌───┐        ┌───┐ │ └───┘ │
┌─┤   ├───┤   ├─┐    ┌─┤   ├─┤       │
│ └───┘   └───┘ │    │ └───┘ │ ┌───┐ │
└───────────────┘    │       └─┤   ├─┤
                     │         └───┘ │
                     └───────────────┘
```

Nei circuiti sopra ci sono sempre 2 nodi, però nel primo c'è solo una maglia,
mentre nel secondo 3.

## Leggi di Kirchhoff

### Legge dei nodi (Kirchhoff Current Law)

**La somma delle correnti che entrano ed escono in un nodo è sempre uguale a
0**.

$$
\sum_{i = 1}^n I_i(t) = 0
$$

Per convenzione, se la corrente è entrante nel nodo il suo segno sarà positivo,
se invece è uscente sarà negativo.

### Legge delle maglie (Kirchhoff Voltage Law)

Preso un verso di percorrenza della maglia (tipicamente in senso orario), **la
somma delle differenze di potenziale lungo il percorso sarà sempre uguale a 0**.

$$
\sum_{i = 1}^n V_i(t) = 0
$$

Per convenzione, un passaggio attraverso un con entrata a morsetto positivo ed
uscita a morsetto negativo ha potenziale positivo. Al contrario, se l'entrata è
sul polo negativo e l'uscita è su quello positivo, il segno del potenziale è
negativo.

# Componenti circuitali

I componenti che studieremo in questo corso saranno sempre:

- passivi (eccetto i generatori): non generano energia, possono solo dissiparla
  o immagazinarla;
- lineari: ogni componente ha una specifica relazione tra $V$ e $I$. In
  particolare $I(t) = f(V(t))$. Quelli che noi studieremo saranno componenti
  dove $V(t) = I(t) R(t)$.
- tempo-invarianti: assumiamo che la resistenza sia costante nel tempo, quindi
  $V(t) = I(t) R$

Da queste definizioni segue che corrente e tensione devono essere sempre o
entrambe positive o entrambe negative (la resistenza è sempre positiva).

Per una rappresentazione grafica, su usa un grafico a 2 assi ($I$ verticale e
$V$ orizzontale). Il diagramma di un resistore è sempre una retta passante per
il primo o terzo quadrante.

## Generatori di tensione e corrente

<!-- TODO: aggiungere rappresentazione -->

Un generatore di tensione è un oggetto che mantiene una differenza di potenziale
ai suoi capi. Il suo grafico $I$/$V$ è una retta verticale che passa per la $V$
del generatore.

<!-- TODO: aggiungere rappresentazione -->

Un generatore di corrente è un oggetto che mantiene una corrente in uscita. Il
suo grafico $I$/$V$ è una retta orizzontale che passa per la $I$ del generatore.

Il generatore ideale è in grado di mantenere la stessa tensione per ogni
corrente.

Consideriamo la relazione tra corrente e tensione in un resistore. Il
comportamento di un generatore può essere simulato portando la resistenza a 0, e
quindi $\frac{1}{R} = +\infty$. Questo significa che un generatore di tensione
$V = 0$ (spento) è equivalente ad un resistore con $R = 0$, ovvero un
cortocircuito.

Eseguendo l'operazione contraria, ovvero portando la resistenza a $+\infty$, si
può simulare un generatore di corrente spento. Questo dimostra che un generatore
di corrente con $I = 0$ (spento) è equivalente ad un resistore con $R = +\infty$
e quindi ad un circuito aperto.

# Teorema di Thevenin

Prendo un generatore di tensione collegato in serie a 2 resistenze $R_1$ e
$R_2$.

Voglio sapere qual'è la tensione nel nodo tra $R_1$ e $R_2$.

Dato che c'è solo una maglia, la corrente sarà costante in tutti i punti.
Inoltre so che $V_{\text{generatore}} = V_{R_1} + V_{R_2} = I(R_1 + R_2)$.

Se risolvo il sistema trovo che:

$
V_{R_1} = V_{\text{generatore}} \frac{R_2}{R_1 + R_2}
$

Questa formula è detta partitore di tensione.

Questo metodo diventa complesso quando ci sono più resistori.

**Teorema**: per ogni circuito composto da un certo numero di generatori e
resistori, per calcolare la differenza di potenziale tra 2 punti è sempre
possibile trovare una rappresentazione data da un generatore di tensione e un
resistore equivalenti collegati in serie.

Questo si può fare perchè resistenze e generatori sono lineari. Quindi basta
fare manipolazioni algebriche.

Passaggi:

1. Determino la resistenza equivalente, per fare ciò spengo il generatore di
   tensione (e quindi lo sostituisco con un cortocircuito).
2. Si determina la differenza di potenziale equivalente. (partitore di tensione)
3. Si determina la corrente equivalente, cortocircuitando il punto in cui si
   vuole trovare la tensione con il generatore.
