---
prev: false
title: Lezione (2025-09-10)
---

## Contenuti del corso

<!-- Prima provetta -->

- concetto di segnale:
  - come rappresentarlo ed elaborarlo tramite strumenti matematici;
  - dominio del tempo, spazio;
  - dominio delle frequenze tramite trasformate di Fourier;
- sistemi che vengono usati per trattare i segnali (filtri);

<!-- Seconda provetta -->

- conversione da segnali analogici a segnali digitali;
- rappresentazione ed elaborazione di segnali digitali;
- segnali bidimensionali;

## Cos'è un segnale?

Tutto ciò che ci circonda genera segnali (luce, suoni, odori, sapori). Da un
punto di vista fisico sono cose molto diverse.

- segnali visivi: radiozioni elettromagnetiche nell'intervallo delle lunghezze
  d'onda visibili;
- segnali acustici: onde di pressione nell'intervallo delle frequenze percepite
  dal sistema uditivo;
- segnali olfattivi: composti chimici volatili;

Tutti i segnali:

- trasmettono informazioni;
- sono legati a variazioni delle relative grandezze fisiche. Le variazioni sono
  in buona parte imprevedibili (altrimenti non ci sarebbe una nuova informazione
  trasmessa);

Il corpo umano percepisce questi segnali attraverso dei sensori. Possiamo
definirli come trasduttori, ovvero organi che trasformano una grandezza fisica
in un altra.

### Limitazioni

I nostri sensi non sono in grado di percepire tutti i segnali (vediamo e udiamo
solo una parte di tutto lo spettro delle onde elettromagnetiche e sonore).

Inoltre anche i segnali sono soggetti a fenomeni che ne limitano la
percettibilità.

- **rumore** (disturbi aleatori);
- **interferenze** (altre sorgenti di segnali);
- **distorsioni** (alterazioni sistematiche causate da sistemi fisici);

### Elaborazione

Il metodo più semplice di trattare i segnali è quello di rimanere nel loro
dominio originale (il grammofono amplicificava il suono emesso dallo scorrimento
sul disco).

È molto più pratico convertire i segnali in grandezze elettriche ed elaborarli
tramite apparati elettrici/elettronici. Il segnale può anche essere convertito
in forma numerica ed essere elaborato con un computer. Diventa anche possibile
elaborare il segnale su hardware non specializzato, riducendo ulteriormente i
costi.

Al termine dell'elaborazione il segnale dovra essere riconvertito in un formato
percepibile dal corpo umano.
